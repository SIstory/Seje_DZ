<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="DZ-1991-VsiZbor-27">
   <teiHeader>
      <fileDesc>
         <titleStmt>
            <title>Evidenca zapisa seje</title>
            <title>Skupščina Republike Slovenije</title>
            <title>Mandat: 5.5.1990 - 23.12.1992</title>
            <title>SKUPNA SEJA VSEH ZBOROV SKUPŠČINE REPUBLIKE SLOVENIJE</title>
            <title>27. seja (20. novembra 1991)</title>
            <title>Elektronska izdaja</title>
            <editor>Državni zbor Republike Slovenije</editor>
            <respStmt>
               <persName>Andrej Pančur</persName>
               <resp>Kodiranje TEI in računalniški zapis</resp>
            </respStmt>
            <respStmt>
               <persName>Mojca Šorn</persName>
               <resp>Kodiranje TEI in računalniški zapis</resp>
            </respStmt>
            <respStmt>
               <persName>Mojca Šorn</persName>
               <resp>Pretvorba iz HTML v TEI</resp>
            </respStmt>
         </titleStmt>
         <publicationStmt>
            <publisher>Inštitut za novejšo zgodovino, Zgodovina Slovenije - SIstory</publisher>
            <distributor>DARIAH-SI</distributor>
            <idno type="URN">http://www.sistory.si/SISTORY:ID:</idno>
            <pubPlace>http://www.sistory.si/SISTORY:ID:</pubPlace>
            <pubPlace>https://github.com/SIstory/Seje_DZ/tree/master/</pubPlace>
            <availability status="free">
               <licence>http://creativecommons.org/licenses/by/4.0/</licence>
               <p>To delo je ponujeno pod <ref target="http://creativecommons.org/licenses/by/4.0/">Creative Commons Priznanje avtorstva 4.0 International licenco</ref>
               </p>
            </availability>
            <date when="2016-03-30+02:00"/>
         </publicationStmt>
         <sourceDesc>
            <biblStruct>
               <analytic>
                  <idno>viewns_Z7_J9KAJKG10O16B0I5G397E100G5_:form1:fieldSet1</idno>
                  <title>SKUPNA SEJA VSEH ZBOROV SKUPŠČINE REPUBLIKE SLOVENIJE</title>
                  <title>27. seja</title>
               </analytic>
               <monogr>
                  <title>Evidenca zapisa seje</title>
                  <title>Skupščina Republike Slovenije</title>
                  <title>Mandat: 5.5.1990 - 23.12.1992</title>
                  <imprint>
                     <publisher>Državni zbor Republike Slovenije</publisher>
                     <date>(20. novembra 1991)</date>
                  </imprint>
               </monogr>
               <ref target="https://www.dz-rs.si/wps/portal/Home/deloDZ/seje/evidenca?mandat=0&amp;type=sz&amp;uid=871891A026DD59F6C1257C9B00427DDC">(<date>2016-03-10</date>)</ref>
            </biblStruct>
            <biblFull>
               <titleStmt>
                  <title>Evidenca zapisa seje</title>
                  <title>Skupščina Republike Slovenije</title>
                  <title>Mandat: 5.5.1990 - 23.12.1992</title>
               </titleStmt>
               <publicationStmt>
                  <publisher>Državni zbor Republike Slovenije</publisher>
                  <availability status="free">
                     <licence target="http://creativecommons.org/publicdomain/mark/1.0/"
                              xml:lang="slv">Avtorske pravice so potekle, delo je v javni
                        domeni.</licence>
                     <licence target="http://creativecommons.org/publicdomain/mark/1.0/"
                              xml:lang="eng">Public Domain Mark 1.0</licence>
                  </availability>
               </publicationStmt>
            </biblFull>
         </sourceDesc>
      </fileDesc>
      <encodingDesc>
         <projectDesc>
            <p>XML na portalu Zgodovina Slovenije - SIstory narejen v okviru izvajanja
               infrastrukturnega programa Inštituta za novejšo zgodovino</p>
         </projectDesc>
         <!-- Taxonomy za Sejne zapiske sej Skupščine Socialistične republike Slovenije, V-1.1, 2014-12-18, Andrej Pančur -->
         <!-- Taxonomy za Sejne zapiske sej Skupščine Socialistične republike Slovenije, V-1.1, 2014-12-18, Andrej Pančur --><!-- Taxonomy za Sejne zapiske sej Skupščine Socialistične republike Slovenije, V-1.1, 2014-12-18, Andrej Pančur --><xi:include xmlns:xi="http://www.w3.org/2001/XInclude" href="../taxonomy.xml"/>
      </encodingDesc>
      <profileDesc>
         <langUsage>
            <language ident="slv" xml:lang="slv">slovenski</language>
            <language ident="slv" xml:lang="eng">Slovenian</language>
            <language ident="en" xml:lang="sl">angleški</language>
            <language ident="en" xml:lang="en">English</language>
         </langUsage>
      </profileDesc>
      <revisionDesc>
         <change when="2017-01-16+01:00">
            <name>Mojca Šorn</name>: kodiranje <list>
               <item>front/div[@type='contents']//item[@n]/@xml:id</item>
               <item>body/div/div/div/div/@corresp</item>
               <item>body//div/@xml:id</item>
            </list>
         </change>
         <change when="2017-01-16+01:00">
            <name>Mojca Šorn</name>: kodiranje <list>
               <item>//p/stage/@type</item>
            </list>
         </change>
         <change when="2016-03-30+02:00">
            <name>Mojca Šorn</name>: kodiranje <list>
               <item>//stage[@type='time']</item>
               <item>//p/stage</item>
               <item>//docDate</item>
               <item>//timeline</item>
            </list>
         </change>
         <change when="2016-03-30+02:00">
            <name>Mojca Šorn</name>: preveril, dopolnil in dokončal kodiranje<list>
               <item>//front//*</item>
               <item>//div/@ana</item>
               <item>//stage</item>
               <item>//head</item>
               <item>//castList</item>
               <item>//docDate</item>
            </list>
         </change>
         <change when="2016-03-30+02:00">
            <name>Mojca Šorn</name>: konverzija docx2tei </change>
      </revisionDesc>
   </teiHeader>
   <text>
      <front>
         <div type="contents">
            <head>VSEBINA</head>
            <list rend="simple">
               <head>SKUPNA SEJA VSEH ZBOROV SKUPŠČINE REPUBLIKE SLOVENIJE</head>
               <head>27. seja - 20. november 1991</head>
               <item>
                  <list rend="ordered">
                     <head>PRED DNEVNIM REDOM:                                        STRAN</head>
                     <item n="1" xml:id="toc.1.1">Ugotavljanje prisotnosti delegatov ..................... 1</item>
                     <item n="2" xml:id="toc.1.2">Določitev dnevnega reda ................................ 1<list rend="simple">
                           <head>GOVORNIKI:</head>
                           <item>Franc Golija ........................................... 1</item>
                           <item>Jože Zupančič .......................................... 2</item>
                           <item>Vitomir Gros ........................................... 2</item>
                           <item>Gregor Golobič ......................................... 2</item>
                           <item>Ivan Bizjak ............................................ 3</item>
                           <item>Danijel Starman ........................................ 3</item>
                           <item>Marjan Podobnik ........................................ 3</item>
                           <item>Zoran Thaler ........................................... 3</item>
                           <item>Vitomir Gros ........................................... 4</item>
                           <item>Ivan Pučnik ............................................ 4</item>
                           <item>Miloš Urbančič ......................................... 4</item>
                           <item>dr.Peter Glavič ........................................ 5</item>
                           <item>Emil Milan Pintar ...................................... 5</item>
                           <item>Vitomir Gros ........................................... 6</item>
                           <item>dr. Stanko Buser ....................................... 6</item>
                        </list>
                     </item>
                  </list>
               </item>
               <item>
                  <list rend="ordered">
                     <head>DNEVNI RED:</head>
                     <item n="1" xml:id="toc.2.1">Odobritev zapisnika 26. skupne seje vseh zborov Skupščine Republike
                        Slovenije .......................... 7</item>
                     <item n="2" xml:id="toc.2.2">Informacija o zunanje političnem položaju Slovenije .... 7<list rend="simple">
                           <head>GOVORNIKI:</head>
                           <item>dr. Dimitrij Rupel ..................................... 7</item>
                           <item>mag. Matjaž Šinkovec .................................. 16</item>
                           <item>Danijel Starman ....................................... 17</item>
                           <item>Borut Pahor ........................................... 19</item>
                           <item>mag. Dušan Semolič .................................... 20</item>
                           <item>mag. Ervin Anton Schwarzbartl ......................... 21</item>
                           <item>Emil Milan Pintar...................................... 22</item>
                           <item>dr. Peter Glavič ...................................... 25</item>
                           <item>Vitomir Gros .......................................... 27</item>
                           <item>Milan Kučan ........................................... 29</item>
                           <item>Vitomir Gros .......................................... 33</item>
                           <item>Emil Milan Pintar ..................................... 33</item>
                           <item>mag. Ervin Anton Schwarzbartl ......................... 34</item>
                           <item>Miran Potrč ........................................... 34</item>
                           <item>Anton Tomažič ......................................... 36</item>
                           <item>Franco Juri ........................................... 37</item>
                           <item>Danijel Starman ....................................... 38</item>
                           <item>Karel Franko .......................................... 39</item>
                           <item>Franci Feltrin ........................................ 39</item>
                           <item>Marjan Starc .......................................... 40</item>
                           <item>Žarko Pregelj ......................................... 42</item>
                           <item>Peter Reberc .......................................... 43</item>
                           <item>Jože Smole ............................................ 44</item>
                           <item>Janko Halb ............................................ 46</item>
                           <item>Jaša L. Zlobec ........................................ 50</item>
                           <item>Andrej Muren .......................................... 50</item>
                           <item>Zvone Žagar ........................................... 50</item>
                           <item>Roman Jakič ........................................... 51</item>
                           <item>Zoran Thaler .......................................... 52</item>
                           <item>Miloš Urbančič ........................................ 54</item>
                           <item>Vitomir Gros .......................................... 54</item>
                           <item>mag. Štefan Korošec ................................... 54</item>
                           <item>Fedja Klavora ......................................... 56</item>
                           <item>mag. Matjaž Šinkovec .................................. 58</item>
                           <item>Danijel Starman ....................................... 60</item>
                           <item>mag. Matjaž Šinkovec .................................. 61</item>
                        </list>
                     </item>
                     <item n="3" xml:id="toc.2.3">Volitve in imenovanja ................................. 62<list rend="simple">
                           <head>GOVORNIKI:</head>
                           <item>Mile Šetinc ........................................... 62</item>
                           <item>Vitomir Gros .......................................... 65</item>
                           <item>Jaša L. Zlobec ........................................ 65</item>
                           <item>Jože Zakonjšek ........................................ 65</item>
                           <item>Janez Lampret ......................................... 66</item>
                        </list>
                     </item>
                     <item n="4" xml:id="toc.2.4">Seznam govornikov ..................................... II</item>
                     <item n="5" xml:id="toc.2.5">Priloga: zapisnik .................................... III</item>
                  </list>
               </item>
            </list>
         </div>
         <div>
            <head>SEZNAM GOVORNIKOV</head>
            <head>SKUPNA SEJA VSEH ZBOROV SKUPŠČINE REPUBLIKE SLOVENIJE 27. seja - 20. november
               1991</head>
            <castList>
               <head>GOVORNIKI: STRAN</head>
               <castItem>
                  <actor xml:id="sp.BizjakIvan">Bizjak Ivan</actor>
                  ................................................ 3  </castItem>
               <castItem>
                  <actor xml:id="sp.BuserStanko">Buser dr. Stanko</actor>
                  ........................................... 6  </castItem>
               <castItem>
                  <actor xml:id="sp.FeltrinFranci">Feltrin Franci</actor>
                  ............................................ 39</castItem>
               <castItem>
                  <actor xml:id="sp.FrankoKarel">Franko Karel</actor>
                  .............................................. 39</castItem>
               <castItem>
                  <actor xml:id="sp.GlavičPeter">Glavič dr. Peter</actor>
                  ....................................... 5, 25</castItem>
               <castItem>
                  <actor xml:id="sp.GolijaFranc">Golija Franc</actor>
                  ............................................... 1</castItem>
               <castItem>
                  <actor xml:id="sp.GolobičGregor">Golobič Gregor</actor>
                  ............................................. 2</castItem>
               <castItem>
                  <actor xml:id="sp.GrosVitomir">Gros Vitomir</actor> ......................... 2,
                  4, 6, 27, 33, 54, 65  </castItem>
               <castItem>
                  <actor xml:id="sp.HalbJanko">Halb Janko</actor>
                  ................................................ 46</castItem>
               <castItem>
                  <actor xml:id="sp.JakičRoman">Jakič Roman</actor>
                  ............................................... 51</castItem>
               <castItem>
                  <actor xml:id="sp.JuriFranco">Juri Franco</actor>
                  ............................................... 37</castItem>
               <castItem>
                  <actor xml:id="sp.KlavoraFedja">Klavora Fedja</actor>
                  ............................................. 56  </castItem>
               <castItem>
                  <actor xml:id="sp.KorošecŠtefan">Korošec mag. Štefan</actor>
                  ....................................... 54</castItem>
               <castItem>
                  <actor xml:id="sp.KučanMilan">Kučan Milan</actor>
                  ............................................... 29</castItem>
               <castItem>
                  <actor xml:id="sp.LampretJanez">Lampret Janez</actor>
                  ............................................. 66</castItem>
               <castItem>
                  <actor xml:id="sp.MurenAndrej">Muren Andrej</actor>
                  .............................................. 50</castItem>
               <castItem>
                  <actor xml:id="sp.PahorBorut">Pahor Borut</actor>
                  ............................................... 19</castItem>
               <castItem>
                  <actor xml:id="sp.PintarEmilMilan">Pintar Emil Milan</actor>
                  .................................. 5, 22, 33</castItem>
               <castItem>
                  <actor xml:id="sp.PodobnikMarjan">Podobnik Marjan</actor>
                  ............................................ 3</castItem>
               <castItem>
                  <actor xml:id="sp.PotrčMiran">Potrč Miran</actor>
                  ............................................... 34</castItem>
               <castItem>
                  <actor xml:id="sp.PregeljŽarko">Pregelj Žarko</actor>
                  ............................................. 42</castItem>
               <castItem>
                  <actor xml:id="sp.PučnikIvan">Pučnik Ivan</actor>
                  ................................................ 4</castItem>
               <castItem>
                  <actor xml:id="sp.RebercPeter">Reberc Peter</actor>
                  .............................................. 43</castItem>
               <castItem>
                  <actor xml:id="sp.RupelDimitrij">Rupel dr. Dimitrij</actor>
                  ......................................... 7</castItem>
               <castItem>
                  <actor xml:id="sp.SchwarzbartlErvinAnton">Schwarzbartl mag. Ervin Anton</actor>
                  .......................... 21, 34</castItem>
               <castItem>
                  <actor xml:id="sp.SemoličmDušan">Semolič mag. Dušan</actor>
                  ........................................ 20</castItem>
               <castItem>
                  <actor xml:id="sp.SmoleJože">Smole Jože</actor>
                  ................................................ 44</castItem>
               <castItem>
                  <actor xml:id="sp.StarcMarjan">Starc Marjan</actor>
                  .............................................. 40</castItem>
               <castItem>
                  <actor xml:id="sp.StarmanDanijel">Starman Danijel</actor>
                  ................................ 3, 17, 38, 60</castItem>
               <castItem>
                  <actor xml:id="sp.ŠetincMile">Šetinc Mile</actor>
                  ............................................... 62</castItem>
               <castItem>
                  <actor xml:id="sp.ŠinkovecMatjaž">Šinkovec mag. Matjaž</actor>
                  .............................. 16, 58, 61  </castItem>
               <castItem>
                  <actor xml:id="sp.ThalerZoran">Thaler Zoran</actor>
                  ........................................... 3, 52</castItem>
               <castItem>
                  <actor xml:id="sp.TomažičAnton">Tomažič Anton</actor>
                  ............................................. 36</castItem>
               <castItem>
                  <actor xml:id="sp.UrbančičMiloš">Urbančič Miloš</actor>
                  ......................................... 4, 54</castItem>
               <castItem>
                  <actor xml:id="sp.ZakonjšekJože">Zakonjšek Jože</actor>
                  ............................................ 65</castItem>
               <castItem>
                  <actor xml:id="sp.ZlobecJašaL">Zlobec Jaša L.</actor>
                  ........................................ 50, 65</castItem>
               <castItem>
                  <actor xml:id="sp.ZupančičJože">Zupančič Jože</actor>
                  .............................................. 2</castItem>
               <castItem>
                  <actor xml:id="sp.ŽagarZvone">Žagar Zvone</actor>
                  ............................................... 50</castItem>
            </castList>
         </div>
      </front>
      <body>
         <div xml:id="div.1" ana="#PAR.VsiZbor">
            <head>SKUPNA SEJA VSEH ZBOROV SKUPŠČINE REPUBLIKE SLOVENIJE</head>
            <div xml:id="div.1.1" ana="#PAR.Seja" n="27">
               <head>27. seja</head>
               <docDate>(<date when="1991-11-20">20. novembra 1991</date>)</docDate>
               <timeline origin="#TL.1" unit="s">
                  <when synch="#stage.t.1" xml:id="TL.1" absolute="1991-11-20T10:15:00"/>
                  <when synch="#stage.t.2"
                        since="#TL.1"
                        absolute="1991-11-20T14:10:00"
                        interval="14100"/>
                  <when synch="#stage.t.3" xml:id="TL.2" absolute="1991-11-20T15:15:00"/>
                  <when synch="#stage.t.4"
                        since="#TL.2"
                        absolute="1991-11-20T16:00:00"
                        interval="2700"/>
               </timeline>
               <castList>
                  <castItem>
                     <roleDesc>Predsedoval</roleDesc>: <actor xml:id="sp.BučarFrance">dr. FRANCE
                        BUČAR</actor>, <role>predsednik Skupščine Republike Slovenije</role>
                  </castItem>
               </castList>
               <stage type="time">Seja se je <time from="1991-11-20T10:15:00" xml:id="stage.t.1">začela ob 10.15 uri</time>.</stage>
               <div xml:id="div.1.1.1" ana="#PAR.PredDnevRed">
                  <div xml:id="div.1.1.1.1" ana="#PAR.Prisot" corresp="#toc.1.1">
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Začenjam 27. skupno sejo vseh zborov Skupščine Republike Slovenije, ki je
                           sklicana v skladu z 374. členom ustave in 134. členom Poslovnika. Najprej
                           bi prosim ugotovil <title>sklepčnost</title>. Prosim delegate
                           Družbenopolitičnega zbora.<stage type="vote">(39.)</stage> Premalo. Zbor občin.
                           <stage type="vote">(40.)</stage> Premalo. Združeno delo.<stage type="vote">(46.)</stage> To se
                           pravi, da je zaenkrat šele en zbor sklepčen. Še enkrat ponovimo, prosim.
                           Družbenopolitični zbor, da ugotovimo njegovo navzočnost.
                           <stage type="vote">(41.)</stage> Zbor občin. <stage type="vote">(46.)</stage> Zbor združenega
                           dela. <stage type="vote">(47.)</stage> Na podlagi tega glasovanja izida ugotavljam,
                           da je skupna seja sklepčna, ker je sklepčen vsak posamezen zbor.</p>
                     </sp>
                  </div>
                  <div xml:id="div.1.1.1.2" ana="#PAR.DolDnevRed" corresp="#toc.1.2">
                     <sp who="#sp.BučarFrance">
                        <p>Za današnjo sejo je bil predložen naslednji <title>dnevni
                           red</title>:</p>
                        <p>1. Odobritev zapisnika 26. skupne seje;</p>
                        <p>2. Informacija o zunanjepolitičnem položaju Slovenije in</p>
                        <p>3. Volitve in imenovanja.</p>
                        <p>Predlog dnevnega reda ste prejeli. Želi kdo o predlogu dnevnega reda
                           razpravljati? Prosim gospod Golija.</p>
                     </sp>
                     <sp who="#sp.GolijaFranc">
                        <speaker>FRANC GOLIJA:</speaker>
                        <p>Spoštovani poslanci in poslanke. Za današnjo sejo predlagam: predlog
                           razširitve dnevnega reda za 27. Skupno sejo vseh zborov Skupščine
                           Republike Slovenije. Predlagam,da uvrstite v predlog dnevnega reda 27.
                           skupne seje vseh zborov Skupščine Republike Slovenije, dne 20.11.1991
                           posebno točko dnevnega reda in sicer: ponovno glasovanje o predlogu
                           izvolitve članov sveta banke. Pripominjam, da smo tovrstno zahtevo
                           vložili že 3.10.1991 in ponovno 23.10.1991. Zahtevo smo tudi ustrezno
                           obrazložili. Zahtevam, da to našo pobudo za razširitev dnevnega reda
                           predložite na skupni seji zborov v obravnavo in odločanje.</p>
                        <p>Še kratka obrazložitev. Ne samo, da naprave takrat niso delovale
                           brezhibno, da je prihajalo do neštetih ugotavljanja sklepčnosti, do
                           prelivanja glasov v zvezi s sklepčnostjo Zbora združenega dela, da vodji
                           kluba delegatov Liberalne stranke kljub izrecni zahtevi ni bila omogočena
                           proceduralna razprava v zvezi s sklepčnostjo seje, ampak tudi sicer je
                           celotna razprava z volitvami potekala v nenormalnem vzdušju. Menimo, da
                           naša zahteva lahko samo prispeva k odpravi vseh dvomov, saj bo le s
                           ponovnimi volitvami v normalnih pogojih odpravljena vprašljivost,
                           legitimnost in konstituiranja tako pomembnega organa kot je svet banke
                           Slovenije. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Slišali ste predlog za razširitev dnevnega reda. K temu dajem
                           sledeče pojasnilo. Strokovna ekipa je ugotovila, da naprave niso delovale
                           pomanjkljivo. Kar se tega tiče, ta predlog ne stoji; lahko bi bil predlog
                           razprave k večjemu ugovor; da predsedujoči takrat ni dal besede
                           predstavniku Liberalne stranke, pri čemer ni mogoče ugotoviti, kaj je
                           bila njegova zahteva; v toliko je to vprašanje lahko relevantno. Mislim,
                           da ni relevantno vprašanje glede delovanja naprav, ker so bile
                           preizkušene.</p>
                        <p>Torej dajem ta predlog najprej v razpravo. Kdo želi o tem razpravljati?
                           Prosim gospod Zupančič.</p>
                     </sp>
                     <sp who="#sp.ZupančičJože">
                        <speaker>JOŽE ZUPANČIČ:</speaker>
                        <p>V sedanjem času je vedno nekoliko problematično, kdo se k razpravi v
                           takšni zadevi priglasi, zaradi tega, ker je lahko antipropaganda ali
                           propaganda za eno ali pa za drugo. Menim, da to kar so liberalci
                           predlagali ni umestno in kljub temu, da je upravičeno, ker oni lahko to
                           predlagajo, ker je to neke vrste degradacija celotnega skupščinskega
                           sistema. Menim, tudi, da je bila celotna procedura, kljub vsem zapletom,
                           korektno izpeljana. Vsi ti ljudje so že dali svojo zaprisego in tako se
                           mi zdi, da bi vse to dišalo po kratično grobem pregonu, ki se ga mi v
                           sedanjem času nikakor ne smemo privoščiti. Zato apeliram na vse poslance,
                           da glasujete proti.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa, želi še kdo razpravljati? Prosim gospod Gros.</p>
                     </sp>
                     <sp who="#sp.GrosVitomir">
                        <speaker>VITOMIR GROS:</speaker>
                        <p>Mislim, da gospod Zupančič ne bi smel govoriti, da je predlog Liberalne
                           stranke nekorekten. Predlog Liberalne stranke je bil korekten; nekorektno
                           je bilo pa vodenje takrat tiste seje. Če se ugotovi devet različnih
                           glasovanj, najmanj kar je nekorektno; nekorektno je tudi to, da naš
                           predsednik ni dobil proceduralnega glasu. To je pa že nedopustno, ne samo
                           nekorektno. Prosim, da vzamete besedo nazaj in pozivam poslance, da
                           glasujejo tako kot predlaga Liberalna stranka, zato, da bo ta skupščina
                           postala in ostala verodostojna.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Še želi kdo razpravljati?</p>
                     </sp>
                     <sp who="#sp.GolobičGregor">
                        <speaker>GREGOR GOLOBIČ:</speaker>
                        <p>Mene malo vznemirja ta skrb za verodostojnost, ki prihaja s strani, od
                           katere je ponavadi nisem vajen. Jaz sem tudi (verjetno se spomnite, tisto
                           sejo je v odsotnosti predsednika Skupščine vodil, oziroma glasovanje o
                           tem, podpredsednik Gošnik) ob ugotavljanju sklepčnosti (ker sem videl,
                           kaj se dogaja v tej dvorani in to, kar se je dogajalo, je bila za to
                           skupščino vrhunska sramota) dvignil roko in želel glas, pa ga nisem
                           dobil(kar je nedvomno napaka predsedujočega). Vi veste, da je ves čas pri
                           ugotavljanju sklepčnosti prihajalo do cele vrste zapletov. Vemo, več ali
                           manj vsi, ki si nočemo lagati v obraz, da je takrat vladajoča koalicija v
                           želji, da izglasuje to, kar je v celi diskusiji bilo v zraku, potvorila
                           (to si upam trditi) zadostni kvorum v ZZD, in to na ta način, da so
                           poslanci iz drugih dveh zborov pritisnili na tipko vedno še v drugem
                           glasovanju, ko je bilo ugotavljanje sklepčnosti ZZD. To bi se dalo
                           matematično povsem dokazati,ker v prvem glasovanju je bilo vedno v DPZ
                           nekaj čez 50 glasov, ZO nekaj čez 50,ZZD pod 41; v ponovitvi, ki jo je
                           vestno predsedujoči prakticiral, pa se je ravno za toliko, kolikor se je
                           povečalo število v ZZD, zmanjšalo število glasov v DPZ ali ZO. In kar
                           moti, je to, da se skrb za proceduro in za verodostojnost te skupščine
                           pojavlja ne zaradi procedure same, temveč zato,ker so bili rezultati
                           glasovanja takšni, ki vladajoči koaliciji očitno niso ustrezali. In to me
                           moti pri celi diskusiji. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Prosim, gospod Bizjak.</p>
                     </sp>
                     <sp who="#sp.BizjakIvan">
                        <speaker>IVAN BIZJAK:</speaker>
                        <p>Jaz bi samo repliciral na to navedbo, da je vladajoča koalicija potvorila
                           kvorum. Če že gremo z vsebinsko analizo, kaj se je takrat dogajalo,
                           mislim, da je bilo iz razprav dokaj jasno, kdo ima pripombe na kandidatno
                           listo, kakršna je bila predložena in da so nekateri poslanci, zlasti iz
                           takoimenovane vladajoče koalicije izrecno zahtevali, da je potrebno
                           glasovanje odložiti in opraviti kandidacijsko proceduro znova. Tako, da
                           mislim, da ta del, v zvezi s tem, kam se kaže na to, kdo da je potvoril
                           prisotnost Zbora združenega dela, ta prst ne kaže v pravo smer. Zakaj je
                           do tega prišlo, je pa povsem drugo vprašanje, ampak v tem primeru mislim,
                           da je to zavajanje, zato moram to navedbo popraviti in izraziti globoko
                           nestrinjanje s tem. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Želi še kdo? Prosim, gospod Starman.</p>
                     </sp>
                     <sp who="#sp.StarmanDanijel">
                        <speaker>DANIJEL STARMAN:</speaker>
                        <p>Podpiram predlog Liberalne stranke. Tudi sam sem napisal protestno pismo
                           predsedniku Skupščine v zvezi s proceduro. Gospod Golobič je z nekaj
                           primeri potrdil te navedbe, ker je trdil, da tudi njemu ni bil dan glas,
                           kot ga je želel. Zato mislim, da bi zaradi verodostojnosti te skupščine
                           res ponovili glasovanje.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Gospod Podobnik. Prosil bi, da diskutanti samo "in merito"
                           diskutirajo, ne da bi zdaj zapravljali čas.</p>
                     </sp>
                     <sp who="#sp.PodobnikMarjan">
                        <speaker>MARJAN PODOBNIK:</speaker>
                        <p>Podpiram predlog Liberalne stranke. Menim, da so navedli argumente za to,
                           da je potrebno preveriti ponovno to glasovanje. Tudi razprava poslanca
                           Golobiča, mislim, da je bila v smeri neutemeljenih obtožb, kaže na to, da
                           je toliko nejasnosti, da jih bomo najlažje razrešili prav s tem, da
                           postavimo to vprašanje ponovno na obravnavo in glasovanje pred to
                           skupščino.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Prosim, gospod Thaler.</p>
                     </sp>
                     <sp who="#sp.ThalerZoran">
                        <speaker>ZORAN THALER:</speaker>
                        <p>Ker se mi zdi to nevaren precedens, gospod predsednik, bi prosil, sedaj v
                           razjasnitev in verjetno tudi ostalim delegatom, kje je poslovniška
                           podlaga za ponovno glasovanje o že izvoljenih funkcionarjih. Po moje se
                           jih da zamenjati po neki proceduri, ki je verjetno predpisana, ponovno
                           glasovati o ljudeh, ki delajo svoj posel, ki so dali izjavo, pa mislim,
                           da ni v skladu s poslovnikom. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. To pravico, če smem pojasniti, zbor vedno ima. Je pa res, če
                           izglasujemo stališče, da je bil kršen poslovni red oziroma, da je treba
                           ponoviti glasovanje, potem je treba sprožiti poseben postopek za
                           razrešitev že izvoljenih; ker so že prisegli in sprejeli svoj posel.</p>
                        <p>Gospod Gros ima besedo.</p>
                     </sp>
                     <sp who="#sp.GrosVitomir">
                        <speaker>VITOMIR GROS:</speaker>
                        <p>Pravzaprav je tolmačenje povedal že gospod predsednik, vendar pa moram
                           nekako protestirati proti takemu načinu, kot je povedal namestnik
                           ministra, gospod Thaler. Razlog, da je nekdo že prisegel, potem ko je bil
                           izvoljen, ni razlog, da se ne bi ponovno glasovalo in ne more biti
                           nikakršna ovira za ponovno glasovanje. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Če vam preberem iz poslovnika 170. člen, ki pravi: "Zbor
                           lahko takoj po opravljenem glasovanju ugotovi na predlog predsednika
                           zbora ali delegata v zboru, da glasovanje ni veljavno, če je izid
                           glasovanja zaradi tehnične ali druge napake nejasen." Mislim, da je stvar
                           zdaj jasna.</p>
                        <p>Dajem najprej na glasovanje predlog za razširitev dnevnega reda. Želi še
                           kdo mogoče? Prosim.</p>
                     </sp>
                     <sp who="#sp.PučnikIvan">
                        <speaker>IVAN PUČNIK:</speaker>
                        <p>Spoštovani! Ker je gospod predsednik predlagal, da glasujemo o dnevnem
                           redu, predlagam, da je naslednja točka današnjega zasedanja, da uskladimo
                           42. člen zakona o denacionalizaciji. Zakon se že vleče po naših klopeh
                           dobro leto in je končno prav, da se uskladimo, ali ga sprejmemo ali ga
                           zavrnemo. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Opozarjam gospoda poslanca, da je to predlog skupnega zasedanja vseh
                           zborov, ne skupne seje. To boste lahko predlagali v svojem zboru. Prosim,
                           gospod Urbančič.</p>
                     </sp>
                     <sp who="#sp.UrbančičMiloš">
                        <speaker>MILOŠ URBANČIČ:</speaker>
                        <p>Podpiram predlog Liberalne stranke. Moram reči nekaj v globalu. To je že
                           večkrat prišlo v javnost, kako Demosova koalicija ali kako celotna
                           Skupščina ne glasuje pravilno. To se pravi, da pride do raznih
                           nepravilnosti in do preglasovanj. Mislim, da je imela Liberalna stranka
                           popolnoma prav, ker je takoj reagirala. Gospoda Golobiča moram popraviti
                           (in tudi Potrč se je o tem enkrat izjasnil, da se nepravilno glasuje). Da
                           bi morali takoj intervenirati ali pa biti tiho. To se pravi, mesto je tu
                           v skupščini, da če je kaj nezakonito, da se to takoj uredi. Ne pa, da se
                           potem po medijih kaže in govori, kako se nepravilno glasuje v
                           Skupščini.</p>
                        <p>Mislim, da ima Liberalna stranka popolnoma prav, ker so intervenirali, pa
                           niso dobili besede. Toliko. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Želel bi, da te diskusije ne raztegujemo brez potrebe.
                           Predlagam, da o stvari glasujemo. Če smo za razširitev dnevnega reda,
                           bomo to diskusijo opravili potem, ki bo izglasovana rešitev. Gospod
                           Glavič ima besedo.</p>
                     </sp>
                     <sp who="#sp.GlavičPeter">
                        <speaker>DR. PETER GLAVIČ:</speaker>
                        <p>Gospod predsednik, gospe in gospodje! Jaz se še vedno težko odločam o tem
                           glasovanju zaradi tega, ker ne vem kakšne so posledice, torej kaj se
                           zgodi. Ali potem, ko ugotovimo, da ta svet ni pravilno izvoljen, ostajamo
                           brez četrtega stebra oblasti, kot so nam razložili. Zato bi prosil, da
                           dobimo glede tega obrazložitev. V kolikor tu ne bi bilo jasno, da je ta
                           oblast v tem vmesnem obdobju vendarle vzpostavljena, potem menim, da bi
                           morali to preložiti na eno naslednjih sej in tam hkrati že z eventuelno
                           razveljavitvijo glasovanja imeti pred seboj predlog novega sveta, ki bi
                           potem omogočil kontinuirano delo. Mi smo sedaj vendarle monetarno
                           osamosvojeni in si ne moremo privoščiti nekega brezvladja.</p>
                        <p>Seveda pa je treba povedati, da imam ob tem tudi vsebinske pomisleke v
                           tem smislu, da je bila 7. oktobra izpeljana monetarna reforma v
                           Sloveniji, v kateri je Svet Banke Slovenije igral bistveno vlogo, da je
                           ta monetarna reforma še v istem mesecu propadla in da to zahteva
                           diskusijo o vsebinskih vprašanjih; kajti očitno prihaja tu do
                           nesporazumov na relaciji Svet Banke Slovenije., Skupščina, Vlada. To še
                           posebej poudarjam zaradi tega, ker je ta skupščina en teden pred tem
                           sprejela sklep, da je potrebno v roku enega tedna predložiti ekonomski
                           program in strateške usmeritve, vendar to ni bilo storjeno. Lahko to
                           razpravo začnemo že danes, vendar v okviru posameznih zborov. Mislim, da
                           je problematika dosti bolj kompleksna kot se postavlja sedaj. Verjamem,
                           da je lahko ta proceduralna zadeva tisti pravno formalni razlog, vendar
                           menim, da ga ne bi smeli ločiti od vsebinskih razlogov, ki pa kažejo, da
                           se tu dogajajo stvari, ki jih ni mogoče sprejeti. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala. Gospod Pintar.</p>
                     </sp>
                     <sp who="#sp.PintarEmilMilan">
                        <speaker>EMIL MILAN PINTAR:</speaker>
                        <p>Hvala lepa gospod predsednik. Rad bi postavil samo eno vprašanje, da ne
                           bomo ponovno zavedeni. Zelo težko je slediti, če nekdo samo prebere
                           pravno podlago za neko dejanje. Če sem prav razumel, je ta takoimenovana
                           pravna podlaga za odločitve, da bomo ponovno glasovali, stavek ki pravi,
                           da lahko zbor takoj, ko je bilo glasovanje opravljeno, ugotovi, da je
                           bila kakšna nepravilnost - ponovno glasuje. Jaz nisem razumel, da nam to
                           omogoča, da mi čez 14 dni, mesec dni, tri mesece, ko nekdo ugotovi, da je
                           stvar sporna, ponovno glasovanje - ker potem lahko pridemo v situacijo,
                           ko bo nekdo zahteval, da ponovno glasujemo o tem, ali smo prav ravnali,
                           ko smo pred letom in pol izvolili vlado, ali pa, ko smo pred pol leta
                           razrešili gospoda Mencingerja.</p>
                        <p>Zato mislim, da tista podlaga, (pa naj me pravniki popravijo, ker jaz to
                           nisem), omogoča, da popraviš napako takrat, ko je storjena, ne moreš pa
                           neke stvari mesece kasneje deklarirati kot napako in jo popravljati z
                           razveljavitvijo. Zato mislim, da razveljavitev glasovanja na ta način ni
                           možna, so pa možni drugi postopki. Če me ne bo nihče drug prepričal, bom
                           moral glasovati proti takšni razširitvi, ker se bojim, da me nekdo pelje
                           v brezpravje. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Jaz še enkrat prosim, opozarjam poslance. Razpravljamo o
                           razširitvi dnevnega reda. Ta vprašanja, ki so bila večinoma tu
                           zastavljena, so relevantna potem, ko odločimo o tej stvari. Prosim,
                           gospod Gros.</p>
                     </sp>
                     <sp who="#sp.GrosVitomir">
                        <speaker>VITOMIR GROS:</speaker>
                        <p>Jaz se strinjam z gospodom Pintarjem, da ne smemo voditi seje tako, da
                           vodi v brezpravje. Vendar moram ugotoviti, da je tedanja seja bila vodena
                           v brezpravje. Zato, da se izognemo takemu načinu dela v prihodnje, je
                           naša Liberalna stranka že takrat predlagala in zahtevala proceduralno
                           besedo, da to obrazloži in smo mi tudi takoj reagirali in takoj dali
                           zahtevo za razveljavitev glasovanja.</p>
                        <p>Torej, mi nismo po mesecu, dveh mesecih vložili zahteve, ampak takoj,
                           promptno. In prosim, da to upoštevate, ko boste glasovali. Povedal bi še
                           rad, no, pa tisto bom potem. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Vidim, da ni več prijavljenih govornikov, zato dajem predlog
                           za razširitev dnevnega reda s to točko, da se ponovno obravnava in
                           glasuje o izvolitvi (članov, guvernerjev) Sveta banke, na glasovanje.</p>
                        <p>Kdor je za razširitev dnevnega reda s to točko, naj prosim glasuje!
                              <stage type="vote">(79 delegatov.)</stage> Je kdo proti? <stage type="vote">(94
                              delegatov.)</stage> Se je kdo vzdržal? <stage type="vote">(17
                           delegatov.)</stage>
                        </p>
                        <p>Ugotavljam, da predlog ni sprejet.</p>
                        <p>Prehajamo na glasovanje o dnevnem redu kot sem ga predložil. Še enkrat ga
                           preberem:</p>
                        <p>1. Odobritev zapisnika 26. skupne seje;</p>
                        <p>2. Informacija o zunanjepolitičnem položaju Slovenije;</p>
                        <p>  in</p>
                        <p>3. Volitve in imenovanja.</p>
                        <p>Kdor je za, naj prosim glasuje! <stage type="vote">(155 delegatov za.)</stage> Je kdo
                           proti? <stage type="vote">(3 delegati.)</stage> Se je kdo vzdržal? <stage type="vote">(19
                              delegatov.)</stage>
                        </p>
                        <p>Ugotavljam, da je predloženi predlog dnevnega reda sprejet.</p>
                        <p>Prosim besedo ima Stanko Buser.</p>
                     </sp>
                     <sp who="#sp.BuserStanko">
                        <speaker>DR. STANKO BUSER:</speaker>
                        <p>Spoštovani! Moram dognati, da je danes o tem ponovnem glasovanju bila
                           storjena napaka. Stanje v dvorani se spreminja iz minute v minuto
                           (prisotnost) in gospod predsedujoči ni ugotavljal prisotnosti po zborih.
                           Prosim, da ponovno to ugotovimo.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. V vsakem primeru, ker sem bil opozorjen na to, da bi bilo
                           treba preveriti glasove, ker je na podlagi glasovalnega rezultata več kot
                           očitno, da jih je zadosti. Lahko pa še enkrat ugotovimo prisotnost.</p>
                        <p>Prosim, Družbenopolitični zbor. <stage type="quorum">(63 prisotnih delegatov.)</stage>
                           Zbor občin. <stage type="quorum">(66 prisotnih delegatov.)</stage> Zbor združenega
                           dela. <stage type="quorum">(61 prisotnih delegatov)</stage>. Dajem ponovno na
                           glasovanje predlog o razširitvi dnevnega reda s predlagano točko.</p>
                        <p>Kdo je za, za razširitev dnevnega reda ? <stage type="vote">(80 delegatov.)</stage>
                           Je kdo proti ? <stage type="vote">(97 delegatov.)</stage> Se je kdo vzdržal?
                              <stage type="vote">(14 delegatov.)</stage>
                        </p>
                        <p>Ugotavljam, da predlog ni sprejet.</p>
                        <p>Predlog celotnega dnevnega reda, kot je predložen, dajem na
                           glasovanje.</p>
                        <p>Kdor je za, naj prosim glasuje ! <stage type="vote">(167 delegatov.)</stage> Je kdo
                           proti ? <stage type="vote">(5 delegatov.)</stage> Se je kdo vzdržal ? <stage type="vote">(11
                              delegatov)</stage>.</p>
                        <p>Ugotavljam, da predloženi dnevni red sprejet.</p>
                     </sp>
                  </div>
               </div>
               <div xml:id="div.1.1.2" ana="#PAR.DnevRed">
                  <div xml:id="div.1.1.2.1" ana="#PAR.TDR" n="1" corresp="#toc.2.1">
                     <sp who="#sp.BučarFrance">
                        <p>Prehajamo na
                           <title>1. TOČKO DNEVNEGA REDA, TO JE ODOBRITEV ZAPISNIKA</title>.</p>
                        <p>Ima kdo kakšne pripombe na zapisnik ? Se lahko strinjamo, da je zapisnik
                           odobren ?</p>
                        <p>Kdo je za to, da se odobri zapisnik ! <stage type="vote">(107 delegatov.)</stage> Je
                           kdo proti ? <stage type="vote">(15 delegatov.)</stage> Se je kdo vzdržal ? <stage type="vote">(35
                              delegatov.)</stage>
                        </p>
                        <p>Ugotavljam, da je zapisnik sprejet z večino glasov.</p>
                     </sp>
                  </div>
                  <div xml:id="div.1.1.2.2" ana="#PAR.TDR" n="2" corresp="#toc.2.2">
                     <sp who="#sp.BučarFrance">
                        <p>Prehajamo na
                           <title>2. TOČKO DNEVNEGA REDA, to je INFORMACIJA O ZUNANJEPOLITIČNEM
                              POLOŽAJU SLOVENIJE</title>.</p>
                        <p>Mislim, da utemeljitev, zakaj sem dal to informacijo na dnevni red ni
                           potrebna, ker je zunanjepolitični položaj tak, da zahteva, da ta zbor o
                           tej stvari dobi potrebno informacijo, da presodi sedanji položaj in da
                           istočasno tudi odloči o našem nadaljnjem delovanju na tem področju.
                           Mislim, da je s tem predlog dnevnega reda tudi s te plati utemeljen.
                           Dogovor je bil, da bi poročilo o stanju na tem področju podal naš zunanji
                           minister, gospod Rupel. Prosim.</p>
                     </sp>
                     <sp who="#sp.RupelDimitrij">
                        <speaker>DR. DIMITRIJ RUPEL:</speaker>
                        <p>Gospod predsednik, gospod predsednik predsedstva, visoki dom, gospe in
                           gospodje poslanci ! Kot ste že opazili, je zunanja politika v času po 25.
                           juniju relativno pogosto na dnevnem redu  visokega doma. Poročanje našega
                           ministrstva in Predsedstva Republike Slovenije pred skupščinsko Komisijo
                           za mednarodne odnose in pred vami je znak spoštovanja do tega  doma in
                           znak prepričanja, da je mogoče o strateških stvareh naše države odločati
                           le s soglasjem najvišjega oblastnega organa. Gre za usodne državne
                           zadeve. To se je pokazalo pri sporazumih s trojko in pri brionskem
                           sporazumu, ki jih ni mogoče prepuščati le organom, resorjem in
                           posameznikom, pa naj so še tako izvedeni, informirani in
                           dobronamerni.</p>
                        <p>Posebno pomembno, da slovenska zunanja politika v inozemstvu govori z
                           enim glasom in tega mora uglasiti slovenski parlament. Kljub velikim
                           prizadevanjem naše skupščinske komisije, da koordinira in usklajuje
                           mednarodno nastopanje, nekateri posamezniki še vedno delujejo po svoje in
                           s tem zmanjšujejo uspeh naših skupnih prizadevanj.</p>
                        <p>To poročilo predlagam v presojo temu visokemu zboru v imenu Predsedstva
                           Republike Slovenije, Izvršnega sveta oziroma Ministrstva  za zunanje
                           zadeve in skupščinske komisije za mednarodne odnose.</p>
                        <p>Slovenija je v skladu s svojimi plebiscitnimi odločitvami in akti
                           Skupščine Republike Slovenije po poteku moratorija nadaljevala
                           osamosvojitveni proces. Razvijala je široko mednarodno aktivnost, da bi
                           pridobila formalno mednarodno pravno priznanje in v mednarodnem prostoru
                           uveljavila svojo samostojnost, zagotovila nemoteno  nadaljevanje
                           gospodarskega in drugega sodelovanja s sosednimi in drugimi državami in
                           kot samostojna država omogočila normalno gospodarsko sodelovanje tudi z
                           republikami nekdanje Jugoslavije ter nevtralizirala različne neprijazne
                           ukrepe ostankov zveznih organov, ki so želeli bojkot in osamitev
                           Slovenije.</p>
                        <p>Za dosego teh ciljev je Slovenija razvijala meddržavne stike in aktivno
                           sodelovala na haaški konferenci. Svoje nastope je delegacija Republike
                           Slovenije usklajevala in jih sproti verificirala na Predsedstvu Republike
                           Slovenije in v skupščinski komisiji za mednarodne odnose. Slovenija se je
                           po logiki razvoja mednarodnih odnosov znašla v metežu najvišjih
                           političnih spopadov, različnih interesov,  važnih dilem in strateških
                           premislekov, ki zadevajo ves svet, ali vsaj Evropo. Deloma je zanimanje
                           tujine za Slovenijo mogoče pripisati naši lastni politiki in uspešni
                           državotvorni dejavnosti od razglasitve o neodvisnosti do današnjega dne.
                           Z uspešno obrambo pred agresijo in z aktivno zunanjo politiko, predvsem s
                           politično enotnostjo Slovenije in njenih državljanov v času usodnih
                           stisk, smo zbudili zanimanje in tudi spoštovanje mnogih držav, državnikov
                           in mednarodne javnosti. To velja za nedavni obisk v skandinavskih
                           državah, za naše odnose z Avstrijo, Italijo, Nemčijo, Francijo, Madžarsko
                           in za mnoge druge koristne stike in dogovore. Deloma pa smo si zanimanje
                           prislužili zaradi strahu in negotovosti, ki ga zbuja nered na našem koncu
                           sveta.</p>
                        <p>Za težave, s katerimi se soočamo v teh dneh in s katerimi bomo živeli še
                           nekaj časa, je mogoče razloge najti tudi v naših odločitvah. Sami smo si
                           izbrali trnovo pot samostojnosti sredi sveta, ki je obremenjen s
                           predsodki glede ustanavljanja novih držav, predvsem pa s predsodki do
                           srednje in jugovzhodne Evrope, kjer se po padcu berlinskega zidu odvijajo
                           mnogi nekontrolirani procesi in kjer so že nekajkrat v zgodovini tega
                           stoletja plameneli vojni spopadi. O tveganju zaradi samostojnosti sem na
                           tem mestu govoril pred iztekom moratorija. Odločili smo se za tveganje.
                           Ne le ta visoki dom, ampak slovenski državljani takorekoč v celoti in
                           enodušno. Šlo je za vprašanje obstoja in prihodnosti slovenskega naroda.
                           V teh dneh žanjemo s slavo in spoštovanjem tudi težave in zaplete, na
                           katere nimamo bistvenega vpliva. Lahko blažimo udarce in druge posledice
                           enostranskih in celo napačnih ocen in dejanj, ali jih odbijamo, toda
                           zavedati se moramo, da na svetu nismo sami in da ta sicer simpatična
                           Evropa ni narejena zgolj po naši podobi, ampak da se moramo nanjo pač
                           navaditi in se ji tudi prilagoditi.</p>
                        <p>Gospod predsednik, visoki zbor. Slovenija išče pravico in priznanje v
                           izredno zapletenih mednarodnih okoliščinah. Dovolite mi, da vas ob tem
                           spomnim na morebiti že pozabljeno  teorijo o četrtem rajhu, ki
                           pripoveduje o zanimanju nemško govorečih dežel za prodor na naše ozemlje.
                           S tem v zvezi je še bolj pozabljeno dejstvo, da je prva izjava o takšni
                           nevarnosti prišla iz nekaterih zahodnoevropskih struktur. Te so še
                           nedavno kot protiutež tevtonski nevarnosti in morebiti tudi kot protiutež
                           povezovanju dežel med vojno poražene koalicije v srednje evropsko
                           krščansko skupnost. Da bi preprečili ohranjanje takšnih ali drugačnih
                           zvez na srednjeevropskem prostoru, so se omenjeni kabineti ukvarjali z
                           mislijo o takojšnji amerikanizaciji tukajšnjega življenja , z mislijo  o
                           uporabi latinsko-ameriškega gospodarskega in političnega koncepta in z
                           mislijo o ekonomski in lastninski šok terapiji, ki bi preprečila
                           ohranitev značilne srednjeevropske ureditve. Po vrhu tega so nekateri
                           najvplivnejši atlantski krogi prepričani o škodljivosti separatizma in
                           samoodločbe.</p>
                        <p>Strateška usmeritev slovenske zunanje politike bi torej morala biti
                           nevtralnosti glede na omenjene strahove in špekulacije. Svetu moramo
                           dopovedati, da nismo nujni del omenjenih bojev. Bistveno je, da se tudi
                           navznoter pripravimo na odpornost zoper takšno ali drugačno kolonizacijo
                           in zoper uvrščanje med države, ki jim gre bodisi za postavitev bodisi za
                           ukinitev takšnih ali drugačnih alians.</p>
                        <p>V zadnjem času se je jugoslovanska kriza že zaostrila. Nesmiselna vojna
                           na Hrvaškem se je intenzivirala, zajela je nova področja. Povečalo se je
                           število žrtev zlasti med nedolžnim civilnim prebivalstvom. Posebej je
                           tragično, da so v tej vojni številne žrtve  med otroki. Jugoslovanska
                           oziroma srbska soldateska sistematično uničuje gospodarske, verske in
                           kulturne objekte ter materialne dobrine. Povzročeno je ogromno
                           razdejanje, presekani so gospodarski tokovi, zamrlo je gospodarsko
                           življenje in mnoge republike nekdanje Jugoslavije so pred gospodarskim
                           zlomom.</p>
                        <p>Mednarodna skupnost se je sicer z  zamudo močno angažirala pri reševanju
                           jugoslovanske krize. Potem, ko je ta prerasla v brutalno vojno, ki sedaj
                           že ogroža  tudi evropski mir in z velikimi napori grajeno varnost skupne
                           evropske hiše.</p>
                        <p>Sproženi so mehanizmi Konference o varnosti in sodelovanju v Evropi,
                           angažiral se je Varnostni svet Združenih narodov. Generalni sekretar
                           Združenih narodov je poslal v Jugoslavijo in Slovenijo svojega posebnega
                           odposlanca gospoda Vance-a. Zlasti pa je aktivno posegla v reševanje
                           krize evropska skupnost, ki je zato dobila mandat Konference o varnosti
                           in sodelovanju v Evropi in podporo Varnostnega sveta, Združenih držav
                           Amerike in Sovjetske zveze.</p>
                        <p>Evropska skupnost želi s svojim angažiranjem pokazati, da je politično
                           sposobna reševati krizne situacije na evropskem kontinentu, zagotoviti
                           mir, spoštovanje človekovih pravic ter varstvo manjšin. Vendar je zaradi
                           razlik v ocenah in interesih med državami članicami zmanjšana
                           učinkovitost in politična teža njenih prizadevanj. Seveda imamo pravico
                           in dolžnost analizirati mednarodnopolitični položaj, v katerem iščemo
                           svojo pravico in priznanje, sklicujoč se prav na načela, ki jih je
                           pohelsniška Evropa postavila v helsinških in pariških listinah. Po eni
                           strani je mogoče reči, da je bil Zahod v bistvu nepripravljen na izzive
                           procesov v Vzhodni in Srednji Evropi, ki jih je sprožila demokratizacija
                           nekdanjih realsocialističnih družb in držav in da mu manjka orodij, s
                           katerimi bi lahko precizno ločeval zrno od plevela. Res, zdi se, kot da
                           so naši zahodni prijatelji, zato da bi ubili muho na šipi, udarili kar s
                           kladivom in tako ubili muho in šipo obenem. Po drugi strani pa lahko
                           predvidevamo, da naša država nastaja v okolju, ki s trudom in težavo
                           ureja nove strukture. Bistvo politike Evropske skupnosti je visoka
                           stopnja interesne integracije in na njen utemeljena enotnost v sferi
                           gospodarstva, obrambe in tudi zunanje  politike. To je največja in
                           najvišja stava Evropske skupnosti. Priznanje Slovenije, posebej pa še
                           Hrvatske, deli interese v vrstah Evropske skupnosti. Sodimo lahko, da
                           velikega cilja enotne Evrope ne bomo pripravljeni žrtvovati na oltar
                           sicer priznane naravne in demokratične pravice Slovenije in Hrvatske,
                           najbrž pa je tudi celotna ureditev odnosov v Jugoslaviji, čeprav je za
                           Evropejce važnejše od blagostanja omenjenih republik, manj važna kot
                           soglasje predvsem med Američani, Britanci, Francozi in Nemci. Domnevati
                           smemo celo to, da bi marsikomu ugajalo, ko bi se Evropa razdelila glede
                           Jugoslavije in Slovenije, ker bi se tedaj Evropa pač razdelila in bi
                           razdeljena bila prisiljena pristati na status QUO.</p>
                        <p>Tudi glede Jugoslavije ni treba veliko ugibati za katero visoko igro gre
                           v tem primeru. Gre za to, da je združena Evropa močna in za marsikoga
                           premočna. Naša prizadevanja so bila usmerjena in bolj usmerjena v to, da
                           skušamo neodvisno in svobodno Slovenijo predstaviti kot prispevek k
                           združevalnim, ne k delitvenim, procesom v Evropi. To je težka in naporna
                           naloga, če upoštevamo, da ima Slovenija na voljo majhen aparat in da je
                           Jugoslavija v preteklih desetletjih s pomočjo 84  ambasad dnevno
                           prepričevala svet o popolnem mirovnem poslanstvu in o popolni perspektivi
                           Jugoslavije kot stabilne in svobodne demokratične jugoslovanskih narodov,
                           ali celo enega samega jugoslovanskega naroda.</p>
                        <p>Mirovna prizadevanja Evropske skupnosti za ustavitev napadov JLA in
                           Srbije na republiko Hrvaško so bila doslej neuspešna. Številni sporazumi
                           o ustavitvi ognja niso ustavili agresije na Hrvaško. Vprašanje je, ali so
                           vse strani, ki so vpletene v vojno dejansko imele interes, da pride do
                           premirja. Po vsakem  sporazumu o premirju so se spopadi intenzivirali in
                           videti je bilo kot da so signal za stopnjevanje agresije. Jugoslovanski
                           generali in srbsko vodstvo arogantno kljubujejo mirovnim prizadevanjem
                           Evrope in uresničujejo svoj načrt memorandumske Velike Srbije.  Evropa ni
                           ustrezno in odločno reagirala, temveč je z agresorjem taktizirala,
                           ravnala z njimi v rokavicah. Do danes še ni imenovala agresorjev, niti ni
                           sprejela ocena da gre za vojno, za klasično vojno med dvema narodoma, med
                           dvema državama. Evropa pogosto izenačuje agresorje in žrtve in s tem
                           napadalcem daje potuho za nadaljevanja osvajalne vojne.</p>
                        <p>V takšnih pogojih in vzdušju se je odvijala haaška konferenca, nad katero
                           je stalno visela senca vojne agresije na Hrvaškem in vojnih grozot, ki so
                           se iz dneva v dan stopnjevale. To je negativno vplivalo na vzdušje na
                           konferenci, saj zaradi velikega nezaupanja in deformiranih odnosov na
                           jugoslovanskem prostoru ni bilo realno pričakovati sporazuma, dokler
                           traja vojna. Evropska skupnost je končno spoznala, da konferenca v
                           okoliščinah intenzivne vojne nima veliko možnosti za uspeh in da izgublja
                           zaupanje. Zato je konferenco 3. novembra začasno, da  ustavitev bojev,
                           prekinila. Lord Carrington in odposlanec Organizacije združenih narodov
                           Syrus Vance medtem poskušata doseči med vojskujočimi stranmi spoštovanje
                           sporazuma o prekinitvi ognja. Hkrati je Evropska skupnost, skupaj z
                           državami OECD, zato da bi vojskujoče strani prisilila k ustavitvi vojne,
                           uvedla gospodarske sankcije.</p>
                        <p>Čeprav v rimski deklaraciji črno na belem piše, da bodo te sankcije
                           prizadele samo tiste republike, ki ne spoštujejo premirja in odbijajo
                           načrt Lorda Carringtona za ureditev bodočih odnosov z republikami, so
                           ukrepi dejansko prizadeli vse republike. Namesto Srbije, ki je bila
                           doslej gluha za vse mirovne pobude, utegnejo biti, kot kaže objektivno
                           najbolj prizadete tiste republike, ki so v dobri veri sodelovale v
                           mirovnem procesu, saj imajo najbolj razvejano gospodarsko sodelovanje z
                           državami v Evropski skupnosti. Med temi je na prvem mestu Slovenija,
                           katere 69 % izvoza gre v države Evropske skupnosti. Verjamemo, da to ni
                           bil namen teh ukrepov. Evropska skupnost je tudi predlagala Varnostnemu
                           svetu, da uvede embargo na izvoz orožja in nafte v Jugoslavijo.</p>
                        <p>Sankcije Evropske skupnosti imajo za Slovenijo pozitivne in negativne
                           učinke. Po eni strani razveljavljajo odnos do Jugoslavije in s tem
                           spodbijajo njeno državno legitimnost. Po drugi strani nas ti ukrepi
                           prizadevajo tako, da sta njihova omilitev oziroma nadomestilo s
                           pozitivnimi ukrepi za nas postala eksistenčno vprašanje. Če verjamem
                           zagotovilom naših italijanskih in nemških partnerjev, ki so seveda naši
                           poglavitni gospodarski partnerji, ter več drugih državnikov in politikov
                           evropske skupnosti, nas prizadevajo relativno malo in za kratek čas. V
                           pogovorih včeraj v Brusslju in Strasbourghu sem dobil informacijo, da
                           bodo pozitivni ukrepi v naš prid uvedeni najkasneje do 2. decembra tega
                           leta. Tistim, ki menijo, da smo kaznovani zaradi drugih ali celo po
                           krivici, odgovarjam, da prizadeti seveda smo, nismo pa kaznovani. V
                           obnašanju Slovenije ni nikakršnih razlogov za kaznovanje. To je cena, ki
                           jo moramo plačati in hkrati razlog več za utemeljevanje naše zahteve, da
                           je skrajni čas za priznanje državne samostojnosti republike Slovenije.
                           Nobeno moraliziranje tu ne pomaga. Rojstva države brez bolečin ne more
                           biti. Vztrajamo, vsekakor prav iz teh razlogov, da se rimska deklaracija
                           v celoti uresniči in da se za Slovenijo uvedejo pozitivni kompenzacijski
                           ukrepi.</p>
                        <p>V bistvu seveda bi bila najčistejša rešitev, ko bi nas države Evropske
                           skupnosti takoj priznale in z nami sklenile pogodbo o asociaciji.
                           Evropska skupnost je s haaško konferenco želela vzpostaviti pogajalski
                           mehanizem, ki bi ob njenem aktivnem vodstvu in s sodelovanjem republik,
                           omogočil mirno razrešitev jugoslovanske krize. Njene težnje so bile
                           naslednje: prvič, vzpostaviti mir na jugoslovanskem prostoru, kar je
                           pomembno tudi za stabilen mir v Evropi; drugič, poiskati ustrezne rešitve
                           za zadovoljitev interesov in hotenj vseh narodov, republik in manjšin;
                           tretjič, ohraniti povezave med republikami nekdanje Jugoslavije, sicer
                           samo kot ohlapno zvezo z mednarodno subjektiviteto, zvezo, ki bi
                           temeljila na svobodnem trgu, demokraciji, spoštovanju človekovih pravic
                           in enakopravnosti suverenih republik. Evropska skupnost vztraja pri
                           nespremenljivosti meja s silo in pri strogih merilih varovanja pravic
                           manjšin.</p>
                        <p>Slovenija je sodelovala na haaški konferenci zaradi odgovornosti in
                           želje, da se na tem prostoru vzpostavi mir. Vendar si je ob teh hotela
                           zagotoviti tudi mednarodno priznanje, urediti vprašanje državne subcesije
                           ter dobiti možnost za bodoče normalne odnose in sodelovanje z
                           jugoslovanskim prostorom. Nismo pa bili pripravljeni sodelovati pri
                           ohranjanju Jugoslavije v kakršnikoli obliki. Izhajali smo iz ocene, da je
                           haaška konferenca edina mogoča pot za skorajšnjo pridobitev formalnega
                           priznanja naše države, priznanje pa pogoj za normalno življenje te naše
                           iste mlade države. S sprejetjem brionske deklaracije in s svojim
                           konstruktivnim delovanjem, smo si namreč zagotovili faktično priznanje
                           svoje mednarodne osebnosti. Izkušnje so nam tudi govorile, da se o
                           vprašanjih subcesije SFRJ ter delitveni bilanci  z negativnimi ostanki
                           zveznih organov in nekaterimi republikami, sami ne bomo mogli oz. uspeli
                           sporazumeti. Le arbitražna komisija haaške konference bo lahko postavila
                           objektivne in pravične kriterije za ureditev teh vprašanj.</p>
                        <p>Tudi gospodarski razlogi Slovenije - Slovenija prodaja okoli 25 % svojih
                           proizvodov  na trgih drugih republik - so narekovali, da s pomočjo haaške
                           konference skušamo normalizirati odnose z republikami ali njihovimi
                           asociacijami, če bo do njih prišlo. To bi omogočilo nadaljevanje
                           gospodarskega sodelovanja, zlasti na področju trgovine, transporta,
                           energetike, varstva okolja in tako naprej.</p>
                        <p>Hotenja Slovenije se torej niso povsem pokrivala, vendar so se večinoma
                           skladala, s hotenji Evropske skupnosti, ki so hotenja v zvezi z mirom,
                           mirno razrešitvijo krize, nespremenljivostjo meja, spoštovanjem
                           človekovih pravic in posebno zaščito manjšin, normalizacijo medsebojnih
                           odnosov. Razlike so bile, vsaj v začetku, očitne glede ohranitve
                           Jugoslavije, saj je Evropska skupnost vztrajala pri institucionalni
                           povezavi Slovenije z drugimi republikami nekdanje Jugoslavije. Z udeležbo
                           na haaški konferenci smo pokazali svoje evropejstvo in svoj odgovoren
                           odnos do miru in evropskih procesov. Tako v Evropi kot v jugoslovanskem
                           prostoru je bilo treba pokazati, da se Slovenija ni osamosvojila zato, da
                           bi postala samoten otok sredi Evrope, temveč predvsem zato, da bi se
                           lahko enakopravno in tvorno vključila v evropske procese do katerih nam
                           je Jugoslavija, takšna kot je bila, zapirala pot. Pri tem smo vztrajali,
                           da na konferenci želimo sodelovati kot neodvisna in samostojna država, da
                           naša samostojnost ne more biti predmet pogajanj in da ne moremo
                           sodelovati v nekakršnih formalnih asociacijah znotraj Jugoslavije.
                           Izrazili pa smo interes, da kot samostojna mednarodno priznana država
                           vsestransko in na temelju vzajemnih interesov, enakopravno sodelujemo z
                           jugoslovanskim prostorom in širše.</p>
                        <p>V Haagu smo imeli tudi stike z delegacijami republik nekdanje
                           Jugoslavije, saj je Haag sedaj postal mesto za pogajanja in povezovanja.
                           Poleg razvejanih bilateralnih kontaktov z Republiko Hrvaško smo se
                           povezali tudi s Srbijo, Makedonijo in Bosno in Hercegovino, vsem
                           republikam pa smo predlagali tudi izmenjavo diplomatskih
                           predstavnikov.</p>
                        <p>Dosedanji tok konference je potrdil, da je bila naša odločitev o
                           sodelovanju na njen razumna. Konferenca doslej sicer še ni dala
                           oprijemljivih rezultatov glede razrešitve jugoslovanske krize, je pa
                           sprejela samostojnost Slovenije kot dejstvo in nas nesporno približala
                           mednarodnemu priznanju. Evropska skupnost je, tudi po zaslugi Slovenije,
                           v toku pogajanj pomembno napredovala. Nič več ne vztraja pri ohranitvi
                           Jugoslavije, niti pri enotnem modelu prihodnje ureditve odnosov med
                           republikami. Nasprotno, sprejela je dejstvo, da SFRJ ne obstaja več in da
                           ni mogoče najti enotnega modela, ki bi zadovoljil interese in možnosti
                           vseh republik.</p>
                        <p>Carringtonov predlog gradi na izhodišču, da so republike konstitutivni
                           faktorji nekdanje Jugoslavije in zato subjekti sporazuma o rešitvi
                           jugoslovanske krize. Tako ponuja kot rešitev jugoslovanske krize tri
                           izbire: skupno državo za tiste republike, ki to želijo, (npr. Srbijo in
                           Črno goro), svobodno asociacijo, konfederacijo za druge ( verjetno bi to
                           bile Makedonija, Bosna in Hercegovina in Hrvaška) in ponuja tudi
                           neodvisnost ter mednarodno priznanje za tiste republike, ki to želijo (tu
                           pride v poštev Slovenija, morebiti Hrvaška). Vse to ponuja v okviru
                           obstoječih meja republik in ob zagotovitvi visoke stopnje pravne in
                           dejanske zaščite manjšin, ki bi na področjih kjer so v večini, imele tudi
                           poseben status z mednarodnimi garancijami in nadzorom.</p>
                        <p>V Carringtonovem predlogu obstaja določena pomanjkljivost, ker natančenje
                           ne opredeljuje in ne razvija opcije priznanja popolne neodvisnosti in
                           samostojnosti in republike, ki so se opredelile za samostojnost, imajo pa
                           za sodelovanje interes. Zato smo z amandmaji o coni svobodne trgovine oz.
                           nekakšni jugo efti poskušali odpraviti to pomanjkljivost. Carringtonov
                           predlog je bil v načelu sprejemljiv za vse republike, razen  za Srbijo,
                           ki je spodbijala izhodišče, da Jugoslavije ni več in da so subjekti
                           sporazuma republike. Srbija je zahtevala, da so ona ter tiste republike
                           in narodi, ki želijo ostati v skupni državi Jugoslaviji, tudi njeni
                           pravni nasledniki. Srbija meni, da so sedanje meje med republikami, le
                           administrativne in da se mimo republiških meja lahko izrečejo za
                           ostajanje v takšni Jugoslaviji tudi narodi, ne le republiški
                           državljani.</p>
                        <p>Na konferenci so se izkristalizirala naslednja stališča republik:</p>
                        <p>Srbija se je skupaj s Črno goro opredelila za skupno državo na podlagi
                           beograjske pobude. To bi naj bila federacija najmanj dveh republik in
                           srbskega naroda iz Bosne in Hercegovine in Hrvaške, s skupnimi organi, s
                           skupno politiko in zakonodajo ter mednarodno subjektiviteto. Ta skupna
                           država bi bila državnopravna naslednica SFRJ. Imela bi enoten trg, skupen
                           denar, skupno finančno, monetarno in davčno politiko.</p>
                        <p>Hrvaška želi biti samostojna država, vendar je pripravljena sodelovati v
                           nekakšni ohlapni asociaciji suverenih republik in carinski uniji.
                           Pripravljena je priznati poseben status srbski manjšini ob mednarodnem
                           nadzoru, pod pogojem, da tudi manjšine v Srbiji uživajo podoben
                           status.</p>
                        <p>Tretje. Bosna in Hercegovina se zavzema za federacijo suverenih,
                           mednarodno priznanih republik, če bi v njen bili Srbija in Hrvaška, Bosna
                           in Hercegovina pa bi ostala posebna republika v okviru dosedanjih meja.
                           Vse republike  so naslednice SFRJ. Bosna in Hercegovina je za carinsko
                           unijo, pa tudi za višjo stopnjo gospodarskega sodelovanja.</p>
                        <p>In zadnje. Makedonija se zavzema za ohlapno zvezo samostojnih mednarodno
                           priznanih republik, ki ne bi imele posebnih skupnih organov, pač pa
                           carinsko unijo. Tudi zveza bi lahko imela mednarodno subjektiviteto. To
                           smo v žargonu imenovali sovjetski mode.</p>
                        <p>Naše sodelovanje na konferenci je bilo koristno in nujno tako za
                           predstavitev naših stališč kot tudi za vplivanje na njen tok in sklepe.
                           Slovenija je na konferenci jasno in argumentirano utemeljevala svojo
                           opredelitev za samostojno državo, ki je pripravljena aktivno sodelovati
                           in prispevati k  mirni rešitvi, vzpostavitvi miru in sporazumni
                           razdružitvi in ureditvi medsebojnih obveznosti in pravic, ter vprašanj
                           sucesije in dogovoriti za sodelovanje znotraj cone svobodne trgovine.
                           Lord Carrington pa tudi Evropska skupnost sta sprejela to dejstvo,
                           poudarjajo pa nujnost, da Slovenija sodeluje s svojimi pobudami na
                           konferenci do konca. Dejansko nas že upoštevajo kot neodvisno državo in
                           glede tega ni več nobenega dvoma. Tudi naša obvestila o izteku moratorija
                           in nadaljevanju procesa osamosvajanja Slovenije so bila s strani
                           organizatorjev konference sprejeta z razumevanjem. Organizatorji
                           konference in Evropska skupnost pa želijo nadaljevati z nami razpravo o
                           višji stopnji ekonomskega povezovanja, saj jim ni jasno, kako bomo
                           nadomestili izpad jugoslovanskega trga. Skratka skrbi jih kako se bomo
                           znašli in mi jih prepričujemo naj jih to preveč ne skrbi, da se bomo že
                           sami znašli.</p>
                        <p>Na konferenci in v delovnih skupinah delegacija Slovenije jasno zastopa
                           stališča v skladu z opredelitvami Skupščine Republike Slovenije. To je
                           mogoče razbrati iz pisem, ki jih je poslal predsednik Predsedstva
                           Republike Slovenije Milan Kučan lordu Carringtonu na temelju predhodnih
                           konsultacij Predsedstva Republike Slovenije in v Komisiji Skupščine
                           Republike Slovenije za mednarodne odnose. V teh okvirih naši predstavniki
                           nastopajo konstruktivno in pomagajo predsedujočim pri iskanju
                           sprejemljivih rešitev. Naša delegacija je ves čas aktivna tudi v delovnih
                           skupinah. Posredovali smo več predlogov glede ureditve varstva manjšin,
                           predlog o jugoslovanski konferenci o varnosti in sodelovanju, t.i.
                           jugokonferenci oz. jugo KVSE; predlagali smo tudi oblikovanje cone proste
                           trgovine na jugoslovanskem prostoru, t.i. jugoefto, ki sem jo že prej
                           omenil. Poleg tega smo predlagali tudi ustanovitev skupine za delitveno
                           bilanco in državno sukcesijo. Pokazali smo se kot resen in verodostojen
                           pogajalec, ki si prizadeva za mirno razrešitev krize in uspeh konference.
                           Dane besede nismo nikoli prelomili.</p>
                        <p>Evropa pričakuje, in tudi naš interes je, da še naprej aktivno sodelujemo
                           na konferenci. Tudi naši prijatelji nam to svetujejo. V imenu Komisije
                           skupščine za mednarodne odnose, Predsedstva Republike Slovenije in
                           Izvršnega sveta predlagam, da ta visoki dom to podpre. Vztrajati pa
                           moramo, da na konferenci čim prej končamo pogajanja, saj zavlačevanje
                           podaljšuje jugoslovansko agonijo, poglablja gospodarsko katastrofo in
                           onemogoča konsolidacijo razmer v nekdanji Jugoslaviji in - kar je sedaj
                           vse bolj očitno - tudi v Evropi.</p>
                        <p>Večkrat smo že zahtevali, da konferenca čimprej obravnava in razreši
                           vprašanje sukcesije. Vztrajati moramo, da se ustanovi posebna delovna
                           skupina za ta vprašanja. Odrekamo legitimnost ostankom zveznih organov,
                           saj Jugoslavija kot država in federacija, po ustavnem udaru predstavnikov
                           dveh republik v Predsedstvu SFRJ, ne obstaja več, Jugoslovanska ljudska
                           armada pa deluje popolnoma samovoljno in v skladu z interesi politike
                           Republike Srbije. Noben zvezni organ po sestavi, in tudi sicer, ni
                           izključno v interesu in po navodilih vodstev dveh republik. To velja za
                           Skupščino SFRJ, Ustavno sodišče, Zvezni izvršni svet, pa celo za
                           guvernerja Narodne banke Jugoslavije. Še naprej si moramo prizadevati, da
                           se blokirajo oz. zaščitijo devizne rezerve (kolikor jih je pač še ostalo)
                           s katerimi razpolaga Narodna banka Jugoslavija in da se v tem času
                           onemogoči razpolaganje s premoženjem SFRJ.</p>
                        <p>Republika Slovenija je v tem smislu že poslala predloge lordu Carringtonu
                           in dala pobudo za čim prejšnji sklic konference, na kateri bi obravnavali
                           predvsem tri vprašanja.</p>
                        <p>1. Najprej bi morali obravnavati varstvo manjšin v republikah. Slovenija
                           spoštuje vse evropske standarde in konvencije o zaščiti manjšin. Že v
                           veljavni ustavi Republike Slovenije so, prav gotovo pa tudi v novi ustavi
                           Republike Slovenije, slovenski standardi višji od sedanjih evropskih
                           standardov - tudi od tistih, ki so predlagani na haaški konferenci. Za
                           Slovenijo ne bo problem sprejeti mednarodnega nadzora zaščite manjšin.
                           Pristopila bo k bodoči evropski konvenciji o zaščiti manjšin in bo
                           manjšinam zagotovila pravico pritožbe posameznikom na evropsko sodišče za
                           človekove pravice.</p>
                        <p>2. Obravnavati bi morali še mednarodno priznanje tistih republik, ki to
                           želijo.</p>
                        <p>3. Vprašanja sukcesije in delitvene bilance. Pri tem je naše stališče, da
                           so vse republike naslednice SFRJ.</p>
                        <p>Prosim, da visoki dom odobri moje poročilo, ki skopo povzema aktivnost in
                           stališča delegacije pod vodstvom predsednika Predsedstva Republike
                           Slovenije Milana Kučana na konferenci v Haagu in da pooblasti delegacijo
                           Republike Slovenije, da še naprej sodeluje na haaški konferenci. Hvala
                           lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. O tem vprašanju je razpravljala tudi naša skupščinska
                           komisija in vam je predložila (dobili ste na klop) sicer zelo dolgovezna
                           stališča. Zato bi prosil, da sedaj v razpravi razpravljate tako o
                           poročilu kot o teh stališčih in da - v kolikor smatrate, da ta stališča
                           lahko sprejmete - bi potem eventuelno predlagali konkretne spremembe ali
                           dopolnitve. Najprej pa bi prosil gospoda Šinkovca, če želi besedo ?</p>
                     </sp>
                     <sp who="#sp.ŠinkovecMatjaž">
                        <speaker>MAG. MATJAŽ ŠINKOVEC:</speaker>
                        <p>Hvala, gospod predsednik. Spoštovani ! Komisija za mednarodne odnose je
                           predloženi osnutek stališč in sklepov obravnavala na zadnjih dveh svojih
                           sejah nazadnje danes. Stališča, ki so predložena, so usklajena tako med
                           predstavniki Izvršnega sveta, Predsedstva in Komisije. Dejansko je to
                           soglasje vseh strank, ki so zastopane, tako kot v parlamentu, tudi v naši
                           komisiji. Prav zato je dokument morda tudi predolg, vendar smo pač
                           ugotavljali, da je lažje pri tem iskanju konsenza neke formulacije
                           dodajati, kot pa jih črtati. Dovolite, da iz tega predloženega osnutka
                           poudarim le nekaj ključnih točk.</p>
                        <p>Komisija za mednarodne  odnose meni, da je ključna naloga na področju
                           zunanje politike Republike Slovenije njena vsestranska mednarodna
                           uveljavitev, zato je potrebno na vseh ravneh še dodatno okrepiti
                           dejavnost za mednarodno priznanje naše države, ki je tudi pogoj za
                           včlanitev Slovenije v mednarodne organizacije.</p>
                        <p>Kot eno izmed pomembnih poti za mednarodno priznanje vidi komisija v
                           udeležbi Republike Slovenije v procesu konference o Jugoslaviji v Haagu.
                           Komisija meni, da je nujno, da delegacija Republike Slovenije nadaljuje s
                           svojo udeležbo na konferenci, Republika Slovenija pa naj da iniciativo,
                           da se delo konference čimprej nadaljuje in pospeši. Komisija tudi meni,
                           naj Skupščina Republike Slovenije, v skladu s svojimi dosedanjimi
                           opredelitvami, da Republika Slovenija sodeluje na tej konferenci kot
                           samostojna in neodvisna država, pooblasti delegacijo, da se na haaški
                           konferenci zavzema za mir na ozemlju bivše Jugoslavije ter da konferenca
                           pospeši mednarodno priznanje Republike Slovenije, zlasti pa razreši
                           vprašanja državne sukcesije in delitvene bilance. Komisija ugotavlja, da
                           je delegacija redno obveščala o svoji dejavnosti na konferenci samo
                           komisijo ter verificirala stališča za nastop na plenarnih zasedanjih in v
                           delovnih skupinah. Komisija tudi ocenjuje, da je delegacija uspešno
                           delovala v dosedanjem poteku konference ter ustrezno zastopala stališča
                           Skupščine Republike Slovenije.</p>
                        <p>Komisija podpira temeljni koncept Carringtonovega načrta, da so subjekt
                           urejanja jugoslovanske krize, določitve statusa republik in ureditve
                           njihovih bodočih razmerij republike bivše Jugoslavije ter da lahko
                           uredijo svoje odnose v obliki treh možnih opcij, torej: skupne države,
                           prostovoljne asociacije držav ali neodvisnih, mednarodno priznanih držav.
                           Slednja opcija je za Slovenijo edina sprejemljiva.</p>
                        <p>Komisija meni, naj skupščina Republike Slovenije v tem smislu podpre
                           dosedanje predloge in amandmaje delegacije Republike Slovenije na
                           konferenci za oblikovanje stalne konference o varnosti in sodelovanju na
                           območju bivše Jugoslavije, območja proste trgovine, pripravljena pa je
                           tudi razvijati druge oblike sodelovanja na podlagi vzajemnih interesov
                           (kar je bilo že omenjeno v ekspozeju zunanjega ministra).</p>
                        <p>V zvezi s sankcijami Komisija za mednarodne odnose meni, da sankcije tako
                           Evropske skupnosti kot drugih držav ne bi smele prizadeti tudi Republike
                           Slovenije in zato poziva mednarodno skupnost, naj ponovno preuči uvedbo
                           ekonomskih ukrepov proti naši državi. Ob tem tudi menimo, da je s svojim
                           dosedanjim ravnanjem naša država dokazala, da je kooperativna ter da je
                           na njenem dosedanjem sodelovanju z državami Evropske skupnosti utemeljeno
                           naše pričakovanje, da bo pozitivnih kompenzacijskih ukrepov deležna prav
                           Republika Slovenija. Zato pričakujemo, da bo Evropska skupnost uresničila
                           celotno deklaracijo o Jugoslaviji, sprejeto v Rimu 8. novembra letos, ki
                           predvideva čimprejšnjo uvedbo pozitivnih kompenzacijskih ukrepov.</p>
                        <p>Komisija za mednarodne odnose predlaga, da Skupščina Republike Slovenije
                           hkrati naloži vsem državnim organom Republike Slovenije, naj čimprej
                           izdelajo ustrezne sistemske rešitve za preprečitev hujših posledic teh
                           ukrepov za že tako zelo prizadeto gospodarstvo Republike Slovenije.
                           Obenem naj pozove tudi vse  ostale dejavnike v Republiki Sloveniji, še
                           posebej pa politične stranke, ki so zastopane v našem parlamentu, da
                           intenzivirajo svoje  mednarodne stike in tudi na ta način pripomorejo, da
                           bi čim prej prišlo do sprejetja pozitivnih ukrepov.</p>
                        <p>V zvezi s položajem manjšin Komisija za mednarodne odnose predlaga, da
                           Skupščina Republike Slovenije ugotovi, da je naša država s svojo pravno
                           ureditev uvedla visoke standarde glede zaščite narodnih manjšin, da nova
                           ustava, ki je pred sprejetjem, ohranja to visoko raven, ter da je
                           Republika Slovenija pripravljena sprejeti tudi dogovore na haaški
                           konferenci, če bi bili le-ti višji od dosedanjih standardov, ravno tako
                           pa tudi morebitni mednarodni nadzor zaščite manjšin. Republika Slovenija
                           naj pristopi k bodoči evropski konvenciji o zaščiti manjšin in manjšinam
                           zagotovi pravico pritožbe njihovih pripadnikov na evropsko sodišče za
                           človekove pravice. Komisija za mednarodne odnose soglasno predlaga, da
                           skupščina predlog teh sklepov sprejme. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Predno bi odprl razpravo, bi mogoče  gospod predsednik
                           Predsedstva kot glavni akter na haaški konferenci, želel besedo ? Hvala
                           lepa. Odpiram razpravo. Prvi se je prijavil k razpravi gospod
                           Starman.</p>
                     </sp>
                     <sp who="#sp.StarmanDanijel">
                        <speaker>DANIJEL STARMAN:</speaker>
                        <p>Spoštovani predsednik, kolegice in kolegi poslanci ! Dovolite, da
                           preberem dve pismi na podlagi katerih  bom najbolj prikazal to, kar bi
                           želel razpravljati. Prvo pismo je telefaks, ki sem ga 6.9.1991 poslal
                           Predsedstvu Skupščine Republike Slovenije in se glasi takole: "Na seji
                           razširjene Predsedstva Republike Slovenije, 5.9.1991 je bila določena
                           delegacija naše države za zastopstvo na mirovni konferenci v Jugoslaviji
                           v Haagu. Delegacija je sestavljena iz gospodov Milana Kučana, dr. Janeza
                           Drnovška in dr. Dimitrija Rupla. Skupščina Republike Slovenije je že ob
                           sprejemu resolucije o razdružitvi SFRJ sprejela posebni sklep, o
                           predstavnikih Republike Slovenije. S sklepom Skupščine so bili imenovani
                           gospod Milan Kučan, dr. France Bučar in predsednik vlade Lojze Peterle.
                           Ta sklep ni zaživel. Menim, da ni v skladu z načeli  parlamentarne
                           demokracije in stališčem skupščine, da v delegaciji na mirovni konferenci
                           o Jugoslaviji, ni predsednik Skupščine Republike Slovenije dr. France
                           Bučar. Zunanji minister je že po svojem statusu udeležencev pri vseh
                           mednarodnih aktivnostih. Če ni mogoče delegacije razširiti še s
                           predsednikom parlamenta, menim, da bi bilo potrebno ali uresničiti sklep
                           skupščine o predstavnikih Republike Slovenije za razdružitev SFRJ ali pa
                           imenovati še predsednika dr. Bučarja."</p>
                        <p>Čez dva dni sem dobil naslednji odgovor gospoda Bučarja: "Spoštovani
                           kolega! Sprejel sem vaše pismo, v katerem izražate zaskrbljenost zaradi
                           odsotnosti predstavnika Skupščine za delegacijo v Haagu. Najprej hvala za
                           zaskrbljenost in vas moram pomiriti. Na tem prvem otvoritvenem zasedanju
                           bo imel vsak vodja delegacije možnost, da govori največ 10 minut. Govor,
                           ki ga bo imel predsednik Predsedstva Republike Slovenije, smo kolektivno
                           pregledali. Poleg tega otvoritvenega govora v tem trenutku ni predvideno
                           nikakršno pogajanje. Seznaniti vas želim tudi o tem, da smo včeraj na
                           razširjeni seji predsedstva  določili tudi načelna izhodišča, za naše
                           pogajalce v Haagu. Slovenija je samostojna država in ni več del
                           jugoslovanske, zato tudi ni udeleženec v razreševanju jugoslovanske
                           ustavne krize. Na mirovni konferenci sodelujemo, da bi s tem pokazali
                           Evropi našo dobro voljo, želimo pa takoj na samem začetku povedati, da
                           noben slovenski pogajalec ne more biti v najmanjši meri odstopati od</p>
                        <p>stališč, ki jih je sprejela slovenska skupščina.</p>
                        <p>Samostojnost in državnost Slovenije sploh ne more biti predmet pogajanja.
                           Od tega celo Skupščina sama ne bi mogla odstopiti brez novega
                           referenduma. Tako striktno stališče bo v Haagu najbrž izzvalo določeno
                           negodovanje in mislim, da je boljša prva zamera kot druga.</p>
                        <p>Tudi osebno delim vašo zaskrbljenost, kajti vse preveč kaže, da se je
                           zahodna Evropa skupaj z Amerikanci odločila, da nas v taki ali drugačni
                           obliki obdrži v jugoslovanski skupnosti. Že njihovim veleposlanikom, ki
                           so bili včeraj na obisku v Skupščini smo jasno povedali, da o čem takem
                           ne more biti govora. Če se bodo pogajanja nadaljevala, za nas to to lahko
                           samo tehnična pogajanja o razdružitvi, bo seveda treba našo delegacijo
                           temu ustrezno oblikovati in vanjo vključiti tudi predstavnike Skupščine,
                           če bo to potrebno. Vsekakor pa bo morala Skupščina biti tekoče obveščena
                           o vseh pogajanjih in o vseh stališčih, ki bi jih eventuelni naši
                           predstavniki zastopali. Torej seveda pogajanja samo v okviru
                           imperativnega mandata. Lep pozdrav !"</p>
                        <p>Danes smo dobili na mizo stališča in sklepe, ki jih je kratko
                           interpretiral gospod Šinkovec. Po kratkem povzetku teh stališč pod točko
                           4. ne bi mogel v celoti soglašati z naslednjim: "Skupščina Republike
                           Slovenije meni, da so sankcije Evropske skupnosti drugih držav mišljene
                           kot ukrep, ki naj bi preprečili vojno, zagotovili premirje in omogočili
                           rešitev jugoslovanske krize." Sedanje sankcije zlasti  prizadenejo
                           Republiko Slovenijo, zato sta odstavek tri in štiri med seboj v
                           nasprotju. Tudi ne morem v celoti, imam določene pomisleke, z oceno, da
                           "Skupščina ocenjuje da je delegacija Slovenije uspešno delovala v
                           dosedanjem poteku konference ter ustrezno zastopala stališče Skupščine
                           Republike Slovenije." Sedanje gospodarske sankcije to potrjujejo. Menim,
                           da je politična odgovornost objektivna. Gre za  odgovornost za uspeh;
                           merilo ni število potovanj, število tiskovnih konferenc, predstavitev
                           merilo je uspeh.</p>
                        <p>Zato menim, da bi v tem smislu bilo potrebno ta stališča dopolniti,
                           zlasti pa predlagam, da bi danes odločali o tem, da sklep tega zasedanja
                           z dne 20.02.1991 aktiviramo in da v Haagu zastopata to republiko tudi
                           predsednik  dr. Bučar in predsednik vlade. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Borut Pahor je naslednji.</p>
                     </sp>
                     <sp who="#sp.PahorBorut">
                        <speaker>BORUT PAHOR:</speaker>
                        <p>Spoštovani predsednik, cenjene kolegice in kolegi. V imenu stranke
                           Demokratične prenove in v svojem osebnem imenu podpiram in pozdravljam
                           uvodni ekspoze zunanjega ministra dr. Rupla in predlagam, da ga sprejmemo
                           kot dokument tega zasedanja, prav tako seveda predlagam stališča in
                           sklepe, kot smo jih pripravili v zunanjepolitični komisiji. To hkrati
                           pomeni, da bomo v stranki še naprej nadvse dejavno sodelovali pri
                           zastavljanju zunanjepolitičnih strategij za dosego mednarodnega priznanja
                           Slovenije in njenega polnovrednega integriranja v Evropsko skupnost, v
                           evropski gospodarski prostor ter druge bilateralne in multilateralne
                           politične in gospodarske aranžmaje.</p>
                        <p>Gospe in gospodje. Posebno pomembno se mi zdi na glas poudariti, da v
                           času zaostrovanja vladne krize in krize zaupanja, v tem parlamentu
                           različne vlade in nevladne stranke, ko operativno ustvarjamo in
                           ustvarjalno dosegamo soglasje okrog zunanjepolitičnih dilem. Menim, da v
                           tem smislu ne bi bilo odveč, če bi parlament izrekel zadovoljstvo z
                           napori, ki jih v tej smeri delajo predsednik komisija mag. Šinkovec, dr.
                           Rupel in seveda predsednik Predsedstva gospod Kučan. Ko podpiramo vladne
                           zunanjepolitične aktivnosti, ne pravimo, da so povsem zadostne, da niso
                           potrebni določeni popravki in da novi poudarki znotraj dogovorjene
                           strategije niso odveč. Naj v kratkih točkah navedem naše premisleke in
                           nekatere predloge.</p>
                        <p>1. Ključni prvi in ne prvič v tej dvorani: zunanje ministrstvo sicer
                           povsem opravičeno postavlja mednarodno priznanje za glavno nalogo. Zato
                           po našem mnenju še vedno premalo poudarja pomen ekonomske  diplomacije.
                           Menimo, da ta hip ni pomembnejše naloge, ob naporih za mednarodno
                           priznanje seveda, kot je asistiranje slovenskemu biznisu pri tem, da
                           zadrži in razširi svoje trge. Zato smo predlagali, da se vlada takoj
                           odloči finančno, strokovno in politično okrepiti zunanjetrgovinski
                           podresor. S tem ne trdim, da gospa Vojka Ravbar tega dela ne opravlja
                           korektno, prepričan pa sem, da vlada s politično odločitvijo, lahko, s
                           finančno in strokovno asistenco, ta resor še dodatno okrepi.</p>
                        <p>2. Poudarjamo pomen bilateralnih stikov in podpiramo ofenzivno
                           diplomatsko aktivnost - seveda o njeni uspešnosti velja soditi na podlagi
                           rezultatov in ne zgolj  dobrih namenov.</p>
                        <p>3. Ne brez pomena, smo prepričani, da si mora Slovenija trdno in iskreno
                           prizadevati za to, da ne postane točka razhajanj in celo morebitnega
                           razkola v Evropski skupnosti. V našem najbolj vitalnem interesu je, da ne
                           vstopamo na mednarodno sceno kot rabel makeri, temveč kot maksimalno
                           kooperativna Evropska država. Uravnotežena zunanja politika pod točko 4.
                           naj ostane naše izhodišče. Mislim, da nas čaka še veliko dela na odnosih
                           z sosednimi državami, morda še posebej z Republiko Hrvaško, kjer velja
                           vsa odprta vprašanja reševati sprotno in kar se da usklajeno.</p>
                        <p>5. Spet ne prvič. Pospešiti je potrebno vse procese harmonizacije
                           Slovenije z Evropo. Mi smo tukaj v parlamentu že nekoč sklenili vrsto
                           sklepov v tej smeri, pa moram žal znova ugotavljati, da jih ali
                           podcenjujemo ali pa jih ne prikličemo v spomin takrat, ko bi nam bili
                           dobrodošli pri naši poti v Evropo - pri čemer naj samo spomnim na Belo
                           knjigo, ki se mi zdi, da je ostala v predalu in da morda vlada premalo
                           dela na njenem nadaljevanju.</p>
                        <p>6. Mislim, da je potrebno krepiti stike Slovenije z drugimi
                           jugoslovanskimi prestolnicami (o tem je govoril tudi dr. Rupel, absolutno
                           podpiramo). Mislimo, da smo na začetku tega vladnega obdobja storili
                           premalo in da je potrebno sedaj to zamudo popraviti.</p>
                        <p>7. Absolutno sodimo, da moramo politične odločitve in seveda tudi zunanje
                           politične razmisleke še veliko bolj opreti na nekatere strokovne
                           verifikacije.</p>
                        <p>8. Opozarjamo na nekatere neutemeljene izjave tudi najodgovornejših
                           politikov, ki o vsakem zunanjem političnem dogodku vidijo korak naprej k
                           priznanju Slovenije - to prvič vselej ni čisto res in drugič mislim, da
                           ni potrebno s takimi izjavami dvigovati prah pričakovanj ljudi, ker imamo
                           potem vselej seveda tudi opravka z njihovimi razočaranji.</p>
                        <p>Za primer naj dam recimo rimske sklepe o sankcijah proti Jugoslaviji, ki
                           so bile pozdravljene kot izključno pozitivne, v zunanje političnem svetu
                           vlade v senci pa smo opozorili, da le te Slovenije avtomatično ne
                           izključujejo in da paradoksalno, nas v Sloveniji celo najbolj
                           prizadevajo.</p>
                        <p>9. Ta hip, in to želim na koncu posebej poudariti, je absolutno
                           najpomembnejše, da slovenska diplomacija pripomore k sankcij škode, ki je
                           povezana z rimskimi sankcijami. Tu pričakujemo maksimalno kooperacijo
                           Gospodarske zbornice Slovenije, vlade in predsedstva. Potem takem menim,
                           da uspeh ne more izostati. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Besedo ima Dušan Semolič.</p>
                     </sp>
                     <sp who="#sp.SemoličmDušan">
                        <speaker>MAG. DUŠAN SEMOLIČ:</speaker>
                        <p>Spoštovane poslanke in poslanci. Podpiram besede, ocene ministra gospoda
                           dr. Dimitrija Rupla. Res je, upravičeno smo pričakovali selektiven
                           pristop Evropske skupnosti do Slovenije, da bo le-ta izvzeta iz sankcij,
                           tudi zaradi informacij, ki smo jih bili deležni po mnogih obiskih naših
                           predstavnikov v Evropi. Pri teh sankcijah je za slovensko državo ključno
                           vprašanje trgov. Na to se veže delno, dohodek in eksistenca ljudi, zlasti
                           tekstilne industrije, živilsko predelovalne  industrije in kovinsko
                           predelovalne industrije. Ti ukrepi, ti problemi, ki se nevarno
                           akumulirajo, tudi zaradi nesposobnosti vlade sproti reševati gospodarske
                           probleme, so dobesedno prava katastrofa, upoštevaje tudi blokado južnih
                           trgov. Naš nasprotnik je čas. Za mnoga podjetja je predolg čas tudi čas
                           do 2. oziroma 5. decembra. Zlom gospodarstva bi pomenil tudi zlom naše
                           demokracije. V državi Sloveniji lahko, glede na razmere, objektivno malo
                           storimo, toda tudi to malo moramo storiti predvsem zaradi obrambe
                           delovnih mest, saj so prizadeta nedvomno ekonomsko uspešna podjetja.</p>
                        <p>Predlagam tudi sam, da še okrepimo mednarodne stike, toda ne le strank,
                           tudi sindikatov in še koga drugega, da bi naše partnerje prepričali, da
                           bi jim dokazali da Slovenija ni Srbija in da Slovenija ni Jugoslavija.
                           Izvršnemu svetu Skupščine Republike Slovenije predlagam, da nemudoma
                           prevzame iniciativo v ukrepih, ki bi zagotovili, da se podjetja, ki so se
                           znašla v katastrofalnih gospodarskih razmerah (bodisi zaradi popolne
                           izgube tržišča na območju nekdanje Jugoslavije, bodisi zaradi sankcij
                           Evropske skupnosti) oprosti plačila davkov in prispevkov. Za pomoč tem
                           podjetjem naj se usmeri tudi potrebna proračunska sredstva za
                           intervencije v gospodarstvu. Če se prizadetim podjetjem ne bo nudila ta
                           in še kakšna druga pomoč, se bodo prav hitro znašla v položaju, ko teh
                           davkov in prispevkov ne bodo zmogla plačevati. Propad teh podjetij bi
                           pomenil povečanje števila brezposelnih in s tem dodatno znatno večje
                           povečanje obremenitve proračuna, kot če bi prišlo do predlaganih
                           oprostitev. Ukrepanje slovenske vlade je potrebno tudi zato, da bi
                           preprečili trajne presežke delavcev in delavk in s tem poglobitev
                           socialne krize države Slovenije.</p>
                        <p>Pravzaprav to kar predlagam ni v nasprotju s temi stališči. Je samo
                           prispevek mojega glasu za znak podpore in kot resno opozorilo hudo resne
                           naloge, ki izhaja iz 4. strani - moj kolega Matjaž Šinkovec je upravičeno
                           na to opozoril v svojem nastopu - da naša skupščina, naš parlament nalaga
                           vsem državnim organom Slovenije naj čimpreje izdelajo ustrezne sistemske
                           rešitve za nastale probleme. Zlasti ta sklep izrecno podpiram. Hvala
                           lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Gospod Schwarzbartl prosim.</p>
                     </sp>
                     <sp who="#sp.SchwarzbartlErvinAnton">
                        <speaker>MAG. ERVIN ANTON SCHWARZBARTL:</speaker>
                        <p>Spoštovani predsednik, spoštovani poslanci. Jaz sicer nimam
                           pripravljenega govora, ker nisem bil deležen možnosti, da bi tole preje
                           dobil, kot pa na klop. Sem pa sledil temu ekspozeju tako kot je napisan
                           in nekatere stvari so bile dodane. Verjetno je gospod  minister v svojem
                           ekspozeju to pač dodal kot ilustracijo. Če to ni tako, potem bi pač
                           prosil, da  se to potem tudi pismeno doda. Gre tam za nekaj, kolikor sem
                           razumel, nekaj o četrtem rajhu in pa o lastninjenju in tako dalje. Imam
                           slabe izkušnje iz takih ekspozejev v preteklem obdobju, ko smo potem
                           nekaj hoteli demantirati, da se to ni reklo ali se je reklo.</p>
                        <p>Me pa zanima kateri so tisti "nekateri posamezniki", ki še vedno delujejo
                           po svoje in s tem zmanjšujejo uspeh naših skupnih prizadevanj. To bi kot
                           poslanec želel vedeti, da se bomo vedeli ravnati in pravilno oceniti te
                           ljudi, ki delujejo v nasprotju z interesi te skupščine in naše slovenske
                           osamosvojitvene stvari.</p>
                        <p>Potem imamo tukajle napisano, da Evropska skupnost in evropske države ne
                           bodo pripravljene dati na oltar in žrtvovati priznanje, ne vem sedaj
                           česa, naravne in demokratične pravice Slovenije. Verjetno samostojnosti.
                           To kaže, po mojem, na to, da se ali s tem strinjamo ali pa to energično
                           in odločno zavračamo. V kolikor energično in odločno zavračamo, potem
                           mora to iz ekspozeja nedvoumno biti razvidno. Tega jaz nisem
                           zasledil.</p>
                        <p>O vprašanju sankcij Evropske skupnosti je navedeno, da bi utegnile te
                           sankcije tudi nam škodovati. Na strani pet sicer piše naprej, da vsekako
                           prizadeti smo, nismo pa kaznovani, vendar mene te besedne razlike med
                           prizadetostjo in kaznovanostjo prav malo zanimajo; mene zanimajo
                           konkretna dejanja in dejstva in to kaj se v resnici z menoj ta trenutek v
                           Sloveniji dogaja; ne, kaj bi se utegnilo dogajati, ampak kaj se v resnici
                           z menoj dogaja. Da bom sam reševal te probleme, kot je gospod Semolič
                           predlagal, dvomim; kajti če bom iz proračuna ščitil interese nekoga in mu
                           pomagal zaradi prizadetosti, ki jo je povzročil sklep Evropske skupnosti,
                           potem bom verjetno  proračun izpraznil za druge namene in ne vem kako se
                           bo ta stvar lahko končala.</p>
                        <p>Vsekakor me jokanje in tarnanje nad tem kaj smo doživeli ne prepričuje,
                           da bom zaradi tega tudi iz tega kaj iztržil.</p>
                        <p>Zato tudi sam menim, da je prav, da bi bili hkrati s tem podani tudi
                           določeni predlogi, če želim, vsaj jaz osebno, da se strinjam, da takšna
                           sestava delegacije še naprej zastopa moje interese kot parlamentarca v
                           Skupščini tega visokega doma, kot ga je omenil gospod dr. Rupel.</p>
                        <p>Imam še pripombo glede con. Menim, da neke jugocone in tako dalje, kjer
                           bi nas silili v takšno ali drugačno kvazi integracijsko stopnjo, niso
                           sprejemljive z mojega stališča in da, če že to omenjam, da bi moralo biti
                           tudi to energično zavrženo in tudi nedvoumno jasno opredeljeno kot
                           nesprejemljivo stališče Republike Slovenije.</p>
                        <p>Zato menim, da bi bilo prav, da na nekatera vprašanja okrog dvomljivih
                           stališč Slovenije na haaški konferenci, okrog tega kako so nas ali nas
                           niso prizadele sankcije Evropske skupnosti in kaj s temi sankcijami lahko
                           mi dosežemo oziroma kakšno je naše stališče do tega, želim dodatno
                           obrazložitev. Šele na tej osnovi se bi lahko strinjal, da bi pooblastili
                           in glasujem, če bomo glasovali o tem tudi, da pooblastimo to delegacijo,
                           ki je že dosedaj delala, še naprej. V nasprotnem pa mislim, da je gospod
                           Starman imel veliko prav v svojem izvajanju in mislim, da bi jo bilo
                           smotrno tudi razširiti. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Gospod Pintar prosim.</p>
                     </sp>
                     <sp who="#sp.PintarEmilMilan">
                        <speaker>EMIL MILAN PINTAR:</speaker>
                        <p>Hvala lepa. Spoštovani predsednik, spoštovani zbor. Uvodoma bi rad rekel,
                           da cenim zunanjepolitične napore, ki jih vlagata Predsedstvo in vlada. S
                           tem bi rad poudaril, da ne očitam ne Predsedstvu, ne vladi, da Slovenija
                           še ni mednarodno diplomatsko ali vsestransko priznana. Nasprotno. Če bi
                           želel kaj očitati, potem bi raje očital nekaterim posameznikom neprevidne
                           in skrajno naivne izjave, ki so jih dajali v preteklosti, kako bo
                           pravzaprav prišlo do priznanja čez en teden, čez deset dni, čez
                           štirinajst dni in tako dalje. Ves čas sem smatral, da je priznanje
                           izjemno daleč, da bo to prišlo na koncu enega dolgega procesa in sem
                           smatral za skrajno neodgovorno, kadar nosilci političnih funkcij zavajajo
                           ljudi in zavajajo gospodarstvo, da se bo ta stvar vsak čas zgodila in je
                           treba samo še kakšen teden potrpeti.</p>
                        <p>Evropa s priznanjem Slovenije okleva. Okleva iz dveh razlogov. En razlog
                           je njen lastni, to je predvsem dejstvo, da je Evropa v teh
                           zunanjepolitičnih zadevah konservativna, (konservativna v dobrem pomenu
                           besede.) To pomeni, da ni nagnjena k hitremu priznanju revolucionarnih
                           sprememb in odcepitev enega dela države od drugega dela države. Kakorkoli
                           mi to smatramo za nujno in opravičeno, je z evropskega vidika seveda
                           revolucionarna, po hitrem postopku izpeljana odcepitev in Evropa za to,
                           seveda v skladu s svojimi civilno pravnimi načeli, ne želi teh stvari
                           tako hitro priznati in jo sprejeti kot dejstvo. To se pravi, Evropa bo na
                           tej točki še oklevala in čakala.</p>
                        <p>Drugi razlog njenega oklevanja pa ni v njeni konservativnosti, ampak
                           lahko rečemo, je v tem, da Evropa ni natančno prepričana kaj bo nastalo
                           iz tega odcepljenega dela Jugoslavije. Ni prepričana ali je to
                           gospodarstvo sposobno preživeti tako kot je ali se bo pa to dejstvo samo
                           po sebi nehalo in evropske diplomacije in države bi izpadle skrajno
                           smešno, če bi pohitele s priznanjem nečesa, za kar se bo čez nekaj
                           mesecev ali leto ali kaj takega, izkazalo, da je njegova ekonomska usoda
                           dvomljiva. Da se sprašujemo kakšna je ta ekonomska usoda, je pa seveda
                           razumljivo. Poglejte podatke kakšni so in če Evropa približno zna
                           spremljati naša gospodarska gibanja (in jaz v to ne dvomim), potem je, po
                           mojem mnenju, ta trenutek bolj zaskrbljena nad našim gospodarskim
                           položajem kot smo mi zaskrbljeni. Padanje družbenega proizvoda oziroma
                           industrijske produkcije za približno 15 % na leto je, ob vseh ostalih
                           dejstvih, seveda zadosten razlog.</p>
                        <p>Druga zadeva pa seveda je, da se Evropa sprašuje kakšno državo bomo mi
                           oblikovali. Ali bomo ušli pastem oblikovanja poenostavljene države, kjer
                           si državne institucije pravzaprav priborijo položaj tutorja nad družbo
                           ali pa bomo mi vzdržali te pritiske in te pasti in začeli oblikovati
                           državo po meri in po okusu Evrope. Bistvo te države je, da se seveda
                           začnejo intenzivno razvijati civilnodružbene in civilnopravne
                           institucije. In tu smo na drugi točki na katero bi jaz rad opozoril.
                           Dokler se nam peljejo stvari približno tako kot se nam peljejo, jaz
                           mislim, da Evropa ne bo priznala Slovenije. Evropa ni prepričana, da bomo
                           mi zdržali pritisk in priznali različnost, da bomo znali ugotoviti, da je
                           v vsaki normalni družbi opozicija pravzaprav izjemnega pomena, da so
                           izjemnega pomena manjšine, da so izjemnega pomena v vsaki družbi tujci,
                           da so izjemnega pomena nevladne institucije. In dokler mi nismo sposobni
                           v lastni družbi priznati pravzaprav,ne samo normalnost teh nevladnih
                           institucij, ampak priznati tudi njihovo pomembnost, toliko časa bodo naše
                           delegacije v tujini lahko samo razlagale naša stališča in smo lahko še
                           veseli, če jih tuje institucije poslušajo, zelo malo bomo pa iz teh
                           stališč uveljavili normalnega sodelovanja.</p>
                        <p>Da bi se mi znali v Evropi obnašati po evropsko, se moramo obnašati po
                           evropsko doma. Dokler bo vlada npr. skrivala svoje zunanjepolitične stike
                           pred opozicijo in pazila na to, da se slučajno kdaj ne zgodi kakšna
                           mešana delegacija, toliko časa seveda bo tujina z razumevanjem spremljala
                           naše razlage o tem kako smo mi pravzaprav demokratična družba, povem vam
                           pa, mislila in misli pa si svoje.</p>
                        <p>Zato sta v tem obdobju oklevanja dva ključna elementa. Prvi ključni
                           element je, da se mi dejansko postavimo pred Evropo kot mlada država, ki
                           je sposobna graditi demokratično družbo. To  pomeni, da je sposobna
                           navznoter se iti sodelovanje. Samo taka družba, samo taka država bo
                           mednarodno priznana. In druga zadeva je, da seveda enkrat razumemo, da
                           mednarodno sodelovanje ni nekaj, kjer lahko pod četrtim poglavjem ali
                           petim poglavjem odpremo vprašanje gospodarstva. Mednarodno sodelovanje je
                           predhodnica in okvir gospodarske problematike, na noben način pa ni nekaj
                           kar je mimo gospodarstva, kajti sicer postane mednarodno sodelovanje
                           larpurlartizem ali diplomatski turizem. In v kolikor seveda pri nas ne
                           razumemo tega dejstva, potem se sprašujem koliko časa nas bo tujina
                           pravzaprav v tem larpurlatizmu prenašala. Da pa je to dejstvo izjemno
                           aktualno, pa lahko dokažemo s številnimi zadevami. Navedel bom samo dve.
                           Poglejte si sestavo naše Komisije za mednarodne odnose in če tam
                           odkrijete kakšnega gospodarstvenika, ki ima mednarodne odnose, me prosim
                           korigirajte - jaz ga doslej nisem. Poglejte si večino naših delegacij -
                           ne mislim te - za haaško konferenco, ki je specifična - ampak večina
                           naših mednarodnih delegacij in ko boste ugotovili, da je v večini teh
                           delegacij pravzaprav gospodarstvo kvečjemu priključena zadeva, potem
                           seveda vemo, da smo v težavah.</p>
                        <p>Zato, da ne razlagam dalje, predlagam dve stvari. Prvič, da mi sklepov
                           Komisije za mednarodne odnose, ki smo jih dobili na klop, ne sprejmemo.
                           Pa ne, da jih ne bi sprejeli zaradi spornosti posameznega odstavka,
                           čeprav je cela vrsta odstavkov spornih, npr., poglejte si začetek tistega
                           stavka pod rimsko dve, kjer pravi, da je ključna naloga na področju
                           zunanje politike Republike Slovenije njena vsestranska mednarodna
                           uveljavitev. Lahko sicer tolmačimo, da mislimo tudi tu na določene
                           gospodarske in ostale, kajti beseda vsestranska je res vsestranska,
                           vendar mislim, da je taka formulacija nevzdržna, ker omogoča vsestranske
                           razlage. Enostavno je cel tekst pisan iz napačnega filozofskega
                           izhodišča. Poglejte si drugi odstavek v poglavju z rimsko tri, kjer piše,
                           da bo Skupščina Republike Slovenije v skladu z dosedanjimi opredelitvami
                           itd., "da se pospeši mednarodno priznanje Republike Slovenije, zlasti pa
                           razreši vprašanje državne sukcesije in delitvene bilance" itd., Mi moramo
                           Evropi pokazati, da naš osnovni problem ni odelitev od Jugoslavije ampak
                           graditev družbe kakršne v Jugoslaviji nismo mogli graditi, to je
                           ekonomsko uspešne, predvsem pa seveda demokratične družbe. To pa pomeni
                           čisto drugačno izhodišče in zato seveda, ker sem ugotovil, da je beseda
                           gospodarski uporabljena šele na koncu tretjega poglavja, to se pravi, če
                           bi šel besede šteti tja na 585 mestu in ker vem, da v tej naši Komisiji
                           za mednarodne odnose pride misel o gospodarski problematiki šele kot 585
                           misel, seveda mislim, da teh stališč, takih kot so, mi ne moremo
                           sprejeti.</p>
                        <p>Zato predlagam, uradno (mislim, da ni treba pismeno), da zavrnemo te
                           sklepe, zahtevamo nove sklepe, katerih osrednje vprašanje bo platforma za
                           mednarodno sodelovanje, grajena na problemu gospodarske uspešnosti
                           Slovenije v evropskem prostoru in graditev civilnopravne družbe. Kot
                           izhodišče za oblikovanje takih sklepov predlagam, da sprejmemo ekspoze,
                           ki smo ga na začetku dobili in rečemo, to je pravzaprav tisto izhodišče
                           iz katerega bomo zgradili platformo za mednarodno sodelovanje.</p>
                        <p>To je moje mnenje o tem mednarodnem sodelovanju, kajti bojim se, da s
                           takim ki ga imamo, mi pravzaprav vzdržujemo iluzijo, da tudi če pride
                           konec tega meseca, konec naslednjega meseca, za Božič ali kako drugače,
                           do kakršnega mednarodnega priznanja, da bo s tem problem naših
                           mednarodnih stikov rešen. Mislim, da so tudi ocene o tem, kako so
                           sankcije zoper jugoslovansko in zato seveda slovensko gospodarstvo, dobre
                           in slabe, da je ta ocena seveda mnogo preplitva. Te sankcije bodo za
                           slovensko gospodarstvo v prvi fazi skoraj katastrofalne - to si upam
                           trditi. Z njimi smo Slovenci dokončno izgubili status privilegiranega
                           gospodarstva v Evropi. Ta status se ne bo povrnil in prej ko se tega
                           zavemo, prej bomo naredili realno razvojno strategijo. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala. Dr. Peter Glavič.</p>
                     </sp>
                     <sp who="#sp.GlavičPeter">
                        <speaker>DR. PETER GLAVIČ:</speaker>
                        <p>Gospod predsednik, gospe in gospodje! Ekspoze ministra Rupla in njegovi
                           predlogi so sicer dobro izhodišče za razpravo, vendar so žal nezadostni,
                           ker ne omogočajo rešitve v tem trenutku. Oklevanje Evropske skupnosti kot
                           oklevanje Združenih narodov je objektivno upravičeno. Pri tem je seveda
                           treba upoštevati tako mednarodni kot tudi notranje politični vidik. K
                           prvemu bi dodal to, da je Vukovar in njegov padec mejnik v tem razvoju,
                           pomemben mejnik, ki bo povzročil v tem trenutku destabilizacijo Hrvaške v
                           novi fazi, destabilizacijo Bosne in Hercegovine v začetni fazi in bo
                           začel destabilizacijsko vplivati tudi na Slovenijo, kar se že kaže.
                           Dejstvo je, da je Evropska skupnost doslej odpovedala, da tudi Združeni
                           narodi ne najdejo rešitve. Posledica tega je, da smo pred splošno vojno
                           na teritoriju nekdanje Jugoslavije z nevarnostjo, da se ta celo razširi
                           zunaj teh meja. Mednarodni mehanizmi so seveda počasni in se ravnajo tudi
                           po interesih držav članic. V zgodovini človeštva se pač vedno pokažejo
                           ovire, ki grozijo uničiti ta razvoj, pa vzemimo Hitlerja ali Stalina pred
                           nekaj časa ali pa Libijo, Irak in Srbijo v zadnjem obdobju.</p>
                        <p>Z vojno v Zalivu, z intervencijo Kurdov, se je pokazalo, da svet ima
                           mehanizme s katerimi lahko obvladuje take ekscese, če jih pravočasno
                           spozna in pravočasno zatre. Naša tragedija je v tem, da nimamo nafte in
                           nismo tako pomembni. Druga naša zadeva je v nacionalizmih, ki so zrasli
                           na jugoslovanskih tleh in onemogočajo reševanje, kajti povzročajo
                           drobljenje, zaostrujejo odnose in zato ne morejo biti vodilo za razvoj v
                           naprej. Posledica so seveda težke posledice tako za Slovenijo kot za
                           ostale republike, kjer gre po eni strani za neposredno materialno škodo,
                           ki kot vemo dosega 20 milijard, gospodarska škoda je seveda najbrž
                           nadaljnih 20 milijard - kar seveda presega nekajkratno pomoč, ki nam jo
                           je svet sicer bil pripavljen dati. Tudi za Slovenijo to pomeni popolnoma
                           jasno blokado razvoja. Naj vas spomnim samo na to, da smo iz 5 milijard
                           dolarjev, kolikor jih je Jugoslavija dobila od turizma, Slovenci prav
                           gotovo pobrali najmanj eno milijardo in da nam tega ne more nadoknaditi
                           nobeno mednarodno posojilo. Zato menim, da je rešitev potrebno dopolniti
                           z nekaterimi dodatnimi zadevami.</p>
                        <p>Najprej je treba reči, da rešitve v Jugoslaviji ne bo, dokler ne bodo
                           padli nacionalistični režimi po posameznih republikah. To pomeni, da so
                           potrebne v doglednem času volitve, pred katerimi pa je treba objektivno
                           analizirati situacijo in prebivalstvo z njo seznaniti.</p>
                        <p>Druga zadeva je, da stvar ne more uspeti, v kolikor ne bodo kaznovani
                           tisti, ki so uporabili silo, ki je v mednarodnih odnosih prepovedana. Kar
                           pomeni seveda kaznovanje Srbije in Jugoslovanske armade. V okvirih škode,
                           ki jo je povzročila - (materialne seveda) mora vzpostaviti prvotno
                           stanje, oziroma Hrvaška vzpostaviti prvotno stanje v tistih vaseh, kjer
                           je ona povzročila razdejanje. Hkrati s tem mora biti dana od mednarodne
                           skupnosti garancija s praktično ureditvijo razmer v Jugoslaviji, ki bo
                           onemogočala, da bi se kdajkoli v bodoče oblikovale težnje po Veliki
                           Srbiji, ali morda po kakšni drugi veliki republiki, kar seveda pomeni
                           politiko, ki jo je Slovenija zastopala vsa ta leta - mogoče z rahlo
                           modifikacijo, ki jo v tem trenutku predlagam. Gre za to, da se prizna
                           suverenost držav, da se prizna prvenstvo človekovih pravic in da se
                           priznajo pravice manjšin v Jugoslaviji na vseh teritorijih z enakim
                           merilom. To seveda pomeni, da Srbi na Hrvaškem niso srbski, ampak so
                           hrvaški. In v tem je rešitev te zanke.</p>
                        <p>Če katera od republik v Jugoslaviji ni pripravljena sprejeti tako
                           razširjene rešitve, potem jo je potrebno mednarodno izolirati. Če se ne
                           pusti izolirati v svoje okvire, ki so določeni z mejami, jo je potrebno s
                           silo prisiliti; kar seveda pomeni zelo konkretne akcije na Beograd. Sicer
                           pa mislim, da je potrebno v tem primeru iskati Jugoslavijo brez Srbije,
                           kot konfederacijo, po pravilih Evropske skupnosti, mogoče celo v povezavi
                           s srednjeevropskimi državami - od Madžarske do Poljske. V tej
                           konfederaciji bi lahko bile v tem trenutku štiri republike. In jaz se ne
                           strinjam s politiko naše vlade v tem smislu, da Makedonijo in Bosno
                           postavlja že kar v okvire velike Srbije, ker one tega ne želijo. Seveda
                           pomeni to v tem primeru, da je potreben tudi referendum v Vojvodini in na
                           Kosovu, ki naj odloči, kam so se ti pripravljeni integrirati v določenem
                           času. Potrebno je vedeti, da za to rabimo določen čas, da rabimo
                           postopnost v teh ukrepih, kajti sovraštvo, ki se je nakopičilo, je treba
                           najprej potišati in potem poiskati rešitev na teh temeljih.</p>
                        <p>Kar se tiče notranjepolitičnega vidika, bi rekel, da je sedanje vodstvo -
                           od predsednika Kučana do Demosa in vlade - pač izbralo neko politiko in
                           neko pot do zastavljenega cilja. Mi smo ves čas opozarjali na nekatere
                           pasti in stranpoti, ki se lahko tu pojavijo, in če se bo pokazalo, da je
                           izbralo napačno pot in da smo bili nepripravljeni za situacijo, v katero
                           smo prišli, pa sedaj nosimo te posledice, potem bo seveda moralo nositi
                           posledice tega. Jaz ne verjamem v obljube, da bo rešitev na sedanjih
                           osnovah možna, ampak menim, da je potrebna dodatna iniciativa. Predlagam,
                           da Izvršni svet in Predsedstvo tej skupščini, na osnovi današnje
                           razprave, v najkrajšem možnem času predlagata ustrezno razširitev ali
                           dopolnitev te strategije, ki naj bi jo potem do konca leta izpeljali. Tu
                           je potrebno do konca leta brez dvoma doseči vsaj deblokado gospodarstva s
                           strani Evrope in najbrž tudi širše mednarodne javnosti. V naslednji fazi
                           je potrebno priznanje suverenosti držav, kot izhodišče za reševanje
                           problema in v tretji fazi potem iskanje rešitve v skupnem prostoru
                           Jugoslavije ali celo Srednje Evrope.</p>
                        <p>Če vlada in Predsedstvo tega ne bi uspela napraviti, potem mislim, da je
                           realno od njiju pričakovati odstop ob novem letu.</p>
                        <p>Želel bi dodati samo še to, da menim, da je opozorilo, ki ga danes
                           Skupščina lahko da, namenjeno ne samo našemu vodstvu, ampak da je
                           namenjeno tudi Evropi in svetu širše, kajti brez hitrih in temeljitih
                           rešitev ne bomo dosegli cilja, temveč se bo položaj tako zaostril, da bo
                           ogrozil širše območje Evrope.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Gospod Gros.</p>
                     </sp>
                     <sp who="#sp.GrosVitomir">
                        <speaker>VITOMIR GROS:</speaker>
                        <p>Povedal bom nekaj predlogov in na nekatere stvari moram reagirati, ki so
                           bile tukaj za tem odrom povedane.</p>
                        <p>Rad bi začel najprej pri gospodu Pintarju,(ki se prav sladko smeji
                           tamle). Torej povedal je, da je priznanje Slovenije izjemno daleč in da
                           tisti politiki, ki trdijo, da bo to hitro, da se motijo ali pa zavajajo
                           ljudstvo. Torej moram povedati, da se je tukaj gospod Pintar zmotil.
                           Zmotil se je zato, ker je Slovenija že priznana država. Slovenijo so
                           vendar že tri države priznale, če ne štejemo še Hrvaške, ki je pa še ni
                           priznala. Torej bo moral gospod Pintar svoje mnenje korigirati.</p>
                        <p>Čudi me izjava gospoda Pintarja, ko je govoril, da Evropa ni nagnjena k
                           priznanju revolucionarnih sprememb. To je sicer lucidna ugotovitev,
                           vendar to ni nobena revolucionarna sprememba, kar se je pri nas zgodilo,
                           to je bil proces, ki je bil zelo dolg in to gospod Pintar prekleto dobro
                           ve. Torej Evropa ne bo priznavala revolucionarnih sprememb, ampak eno
                           zelo seniozno spremembo, ki se je zgodila v srcu Evrope.</p>
                        <p>Zanimivo je, kako sta se ujela gospod Pintar in tudi gospod Rupel v
                           izjavi, da Evropa ni prepričana ali bo odcepljeno gospodarstvo Slovenije
                           sposobno preživeti. Zelo zanimiva ugotovitev nekaterih predgovornikov, da
                           ima Evropa neko neznansko silo oz. skrb, skrbeti za naše dobro počutje,
                           kako se bomo mi obnašali, kako bomo preživeli, kako bo naše gospodarstvo
                           živelo. Evropa nima teh skrbi. Evropa ima skrb za svoje anuitete, ki jih
                           hoče iz tega prostora potegniti. Evropa ima skrb, kako bo vplivala na ta
                           del Evrope, ki je zelo strateško pomembna točka - konec koncev prek
                           našega ozemlja gre zelo veliko važnih trgovskih in tudi drugačnih poti -
                           in to Evropo skrbi, ne pa kako bomo mi preživeli. To, da jih ne skrbi
                           kako bomo mi preživeli je dokaz vojna na Hrvaškem. Evropa izrecno noče
                           govoriti o vojni, govori o nekih medetičnih spopadih in nekaj podobnega.
                           Zatiska si oči pred tragedijo v Vukovarju, pred bombardiranjem Dubrovnika
                           in podobno.</p>
                        <p>Potem se gospod Pintar seveda zopet boji - najprej bi še povedal, da je
                           bilo poročilo SDP veliko bolj korektno kot tisto kar je gospod Pintar
                           povedal - ampak moram pa analizirati to kar je gospod Pintar govoril, ker
                           s tem se pa sigurno ne morem strinjati, da Evropo skrbi, da ne bomo znali
                           priznati različnosti, demokracije, tujcev, manjšin in podobno. V
                           Sloveniji demokracija je in jaz trdim, da je demokracija v Sloveniji na
                           višjem nivoju kot v večini Evropskih držav. Trdim tudi, da imajo manjšine
                           v Sloveniji večje pravice kot v večini evropskih držav in tisti, ki trdi
                           da to ni res, se spreneveda ali pa ne vidi dejanskega stanja v Sloveniji.
                           In če bomo mi tako mazohistično obravnavali naše probleme in jih
                           poskušali celo tujcem prikazovati, seveda nismo sposobni, da nas bodo
                           tisti, ki nas še niso priznali, priznali. Strinjam pa se z gospodom
                           Pintarjem,ko je govoril, da mora biti mlada država sposobna graditi
                           demokratično družbo. To se pa mislim vsi v tej dvorani strinjamo.
                           Strinjam se tudi z njim, da v teh pogajalskih ekipah, ki hodijo po svetu
                           ni zadosti gospodarstvenikov oz. tistih, ki bi se morali ali se ukvarjajo
                           z gospodarstvom.</p>
                        <p>Čudi me pa mišljenje gospoda Pintarja, in tudi gospoda Glaviča, ko
                           govorita o Jugoslaviji in kar nekako iz tega govora sledi, da si nekako
                           intimno želita odhod nazaj v Jugoslavijo. Mi smo s tem razčistili, če ne
                           prej, pa s plebiscitom. Slovensko ljudstvo in tudi drugi državljani
                           Republike Slovenije so s tem razčistili in tukaj se nimamo več kaj
                           pogovarjati.</p>
                        <p>Na koncu bi še omenil salto mortale gospoda Pintarja, ko je kljub
                           tistemu, kar je vedno zagovarjal, da morajo biti skupščinska telesa
                           anticipirana pred vladnimi telesi ali vlado ali vladnimi predstavniki, da
                           je tukaj kar naenkrat predlagal, da bi sprejeli govor gospoda Dimitrija
                           Rupla, zunanjega ministra in da ne bi sprejeli poročila Skupščinske
                           komisije za mednarodne odnose, ki je pluralno sestavljena.</p>
                        <p>Torej, zdaj bi še nekaj predlogov podal, in sicer z videnja Liberalne
                           stranke.</p>
                        <p>Najprej bi povedal, da mora Republika Slovenija kot samostojna država
                           izdelati strategijo obrambe proti sankcijam Evropske skupnosti in morda
                           proti sankcijam Organizacije združenih narodov, če bodo seveda
                           sledile.</p>
                        <p>Hkrati ugotavljam, da to ni sposobno narediti zunanje ministrstvo, temveč
                           bodo morala to urediti posamezna resorna ministrstva, vsako za svoje
                           področje.</p>
                        <p>Drug predlog je, da naj bi od sedaj Republika Slovenija vedno sprejemala
                           evropsko kompatibilne zakone in normativne predpise. Mi imamo veliko
                           predpisov, ki evropsko niso kompatibilni. To bomo morali popraviti.</p>
                        <p>Tretjič. O tem sem že govoril - Evropi moramo dopovedati, da smo že
                           mednarodno priznani. Priznale so nas tri države, ki so mednarodno
                           priznane in vsako drugačno mišljenje je zame in za mojo stranko
                           defetizem, zlasti taka izjava, kot jo je dal gospod predsednik
                           predsedstva, češ da brez priznanja ne bomo preživeli. To enostavno ni
                           res.</p>
                        <p>Ob tem bi se vprašal, zakaj nismo poslali pravočasno zahteve po priznanju
                           vsem državam na svetu, mednarodnim asociacijam in Organizaciji združenih
                           narodov. To govorim zaradi tega, ker so naši predstavniki na kongresu
                           Liberalne stranke v Seulu v Nemčiji, v razgovoru z gospodom Genscherjem,
                           zunanjim ministrom Nemčije, ugotovili, da Nemčija še en mesec po
                           osamosvojitvi, to se pravi po 7. oktobru, ni prejela zahteve za priznanje
                           Slovenije. Mislim, to je nedopustna in neodpustna napaka pristojnih
                           organov v Republiki Sloveniji. Zato sprašujem in prosim, da se mi pisno
                           odgovori, (to se pravi predsednik vlade predsednikom vlad, predsednik
                           skupščine predsednikom parlamentov v svetu, predsednik predsedstva
                           predsednikom teh držav in pa mogoče še Komisija za mednarodne odnose),
                           katerim mednarodno pravnim subjektom so poslali zahtevo o priznanju
                           Republike Slovenije in zakaj niso, če niso.    </p>
                        <p>Zanima me tudi, zakaj ni bil Evropski skupnosti sporočen dodatni sklep,
                           takrat ko smo obravnavali tisto poročilo, ki je bil sprejet v tej
                           skupščini na predlog Liberalne stranke.</p>
                        <p>In četrtič. Predlagam, da Ruplovega poročila ne sprejmemo, temveč
                           poročilo Komisije za mednarodne odnose republiške skupščine s popravkom,
                           kot je predlagal gospod Starman (ker seveda kontradiktornosti v poročilu
                           ne more biti). Poročilo zunanjega ministra imam za preveč ohlapno, kot
                           nekakšen prosti spis. Ni jedrnato napisano in ni konkretno in sprašujem
                           se, ali smo sposobni v tej skupščini ugotoviti, če ni v tem poročilu (ki
                           nam je bilo podano na klop), kakšna skrita napaka, zaradi katere nas bo
                           kasneje bolela glava.</p>
                        <p>Če pa se odločimo, da bomo poročilo sprejemali predlagam, da ga ne
                           sprejmemo danes, ampak da se po strankah do poročila opredelimo, da ga
                           temeljito preštudiramo in mogoče na kakšni kasnejši seji o njem
                           razpravljamo in ga morebiti tudi sprejmemo s popravki.</p>
                        <p>Ponovil bi stališče Liberalne stranke, ki je znano že skoraj dve leti, da
                           je Liberalna stranka proti članstvu Republike Slovenije v kakršnikoli
                           državni zvezi ali paktu in zagovarjamo, da mora biti Slovenija(podobno
                           kot socialisti, mogoče malo drugače) za aktivno nevtralnost svoje
                           države.</p>
                        <p>Ob tej priliki bi še povedal, da je bilo še kako pomembno, da se takrat,
                           ko smo sprejemali brionsko deklaracijo, bil tudi govor proti sprejemu te
                           brionske deklaracije in če bi takrat malo manj evforično sprejemali tisto
                           deklaracijo, bi danes imeli veliko lažje delo z Evropsko skupnostjo in z
                           Organizacijo združenih narodov. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Preden bi nadaljevali razpravo, je prosil za besedo
                           predsednik Kučan, ker mora sedaj oditi z zunanjim ministrom v Prago.
                           Prosim.</p>
                     </sp>
                     <sp who="#sp.KučanMilan">
                        <speaker>MILAN KUČAN, predsednik Predsedstva Republike Slovenije:</speaker>
                        <p>Spoštovani gospod predsednik, spoštovane gospe poslanke in gospodje
                           poslanci! Ta današnja razprava je pomembna iz dveh razlogov. Zaradi
                           mednarodne javnosti, mednarodnih organizacij in drugih držav, ki odločajo
                           o tem, ali bodo Sloveniji priznale zrelost, ali bodo priznale njeno
                           državno suverenost, neodvisnost, samostojnost in mednarodno
                           subjektiviteto in pomembna je zaradi domače javnosti, ki ima zelo
                           različne informacije in interpretacije, kaj se s Slovenijo v svetu
                           dogaja.</p>
                        <p>Ta današnja razprava je zelo pomembna, ker bo tem državam in njihovim
                           predstavnikom dala sliko o zrelosti te države. To, s čimer smo danes
                           soočeni, je po kvaliteti isti problem, kot je bil v dnevih in mesecih, ko
                           smo razpravljali o tem, ali se odločiti za plebiscit, kako plebiscit
                           utemeljiti in kaj nas bo čakalo po plebiscitu.</p>
                        <p>To je borba za mednarodno ali če hočete politično in diplomatsko
                           priznanje Republike Slovenije, priznanje Slovenije kot subjekta
                           mednarodnih političnih in ekonomskih odnosov. Brez tega priznanja
                           Slovenija v te odnose, ki so pomembni, da Slovenija dohiti razvojni
                           razkorak v družbenem, gospodarskem, socialnem razvoju, brez tega
                           priznanja, tega razkoraka ne bo mogoče preseči (ne glede na to, koliko je
                           lahko zanimiva polemika in diskusija med nami o tem, ali je to točno ali
                           ni točno).</p>
                        <p>Da Republika Slovenija to priznanje mora in more dobiti, to ni stvar
                           našega prepričanja, ali vsaj ne v prvi vrsti. O tem mora biti prepričan
                           svet, mednarodna skupnost, mednarodne organizacije, druge države od
                           katerih priznanje pričakujemo in ki nas bodo priznale kot zrelo,
                           odgovorno in zaželeno državo. Haaška konferenca je eden od pogojev na
                           poti prepričevanja mednarodne skupnosti, da Slovenija zasluži takšno
                           mednarodno priznanje.</p>
                        <p>Ključni sta dve stvari. Prvič. Prepričati svet, da je odločitev, ki jo je
                           sprejela Slovenija, tako velika večina državljanov Slovenije, bila
                           demokratična (v kar svet danes ne dvomi več). In drugič, da to priznanje
                           ne bo ogrožalo interesov miru in varnosti drugih držav Evrope in sveta.
                           To moramo dokazovati mi in to ne sebi in ne v prvi vrsti tej skupščinski
                           dvorani, ampak Evropski skupnosti, evropskim državam, Organizaciji
                           združenih narodov in svetu. In to dokazujemo. Jaz se strinjam s stvarmi,
                           ki jih je tukaj povedal gospod minister Rupel in kolikor vsaj jaz poznam
                           svet, bo svet pozitivno reagiral na to, kar je bilo tu povedano in na to
                           kar je tu predlagano, da Skupščina sklene.</p>
                        <p>Mi smo to dokazovali med vojno s sporazumi s trojko, z brionsko
                           deklaracijo, z našimi stališči, ki smo jih sporočali svetu, bodisi v
                           bilateralnih, bodisi v multilateralnih srečanjih in seveda tudi na haaški
                           konferenci. To je za Slovenijo sedaj eksistenčno vprašanje. Jaz bi imel
                           dovolj razlogov in dovolj podatkov, s katerimi se to da dokazati.
                           Nelogično je govoriti o tem tu, da nas ti ukrepi evropske skupnosti
                           prizadenejo in hkrati, da ni priznanje eksistenčno vprašanje za
                           Slovenijo.</p>
                        <p>Skupščinska komisija je sproti oblikovala stališča in izhodišča za delo
                           na haaški konferenci. Kolikor vem, je tudi delo tega skupščinskega
                           telesa, kot delo vseh drugih skupščinskih teles, odprto za vse poslance
                           in javnost. Vsebina teh stališč in izhodišč je bila povzeta v pismih, ki
                           sem jih jaz podpisoval lordu Carringtonu, ki so bila javno objavljena.
                           Dovolj možnosti je bilo za upoštevanje tudi drugih stališč, če je kdo
                           menil, da jih je potrebno vključiti v verifikacijo platforme, ki se je
                           sproti, upoštevaje temeljne opredelitve plebiscita in te slovenske
                           skupščine, oblikovala na tej komisiji.</p>
                        <p>Zakaj priznanja ni? Zaradi vrsta razlogov v svetu, premislekov, globalnih
                           strateških opredelitev. Potem, ko se je v Evropi zgodilo pred dvema
                           letoma, kar se je zgodilo, so velike razprave okoli enotnosti Evrope, o
                           prihodnosti zahodnoevropske unije, so vsaj trije koncepti razmišljanj
                           kakšna bo usoda NATO pakta, kakšna bodo razmerja med ZDA in Evropo,
                           zlasti združeno Evropo. O tem je minister dr. Rupel govoril dovolj za
                           tiste, ki berejo časopise in to ne samo naše, ampak tudi svetovne in
                           imajo vpogled kaj se v svetu dogaja.</p>
                        <p>Eden od razlogov je prepričanje pri določenem delu držav (tudi
                           evropskih), da je v primeru slovenske odločitve šlo za enostransko
                           uveljavljanje sicer nesporno priznane pravice Slovenije do samoodločbe in
                           da je način uveljavitve te odločitve izzval v Jugoslaviji vojno, ki se
                           sedaj ne bije več na slovenskih, ampak na hrvaških tleh. Mi smo veliko
                           naredili, da bi se to prepričanje zmanjšalo - in se je tudi močno
                           zmanjšalo. Ostanki tega prepričanja pa seveda z vsako eskalacijo in
                           nespoštovanjem premirja v Jugoslaviji znova postajajo predmet
                           razprave.</p>
                        <p>Razen tega ni celovitega odgovora, kakšna naj bi bila rešitev
                           jugoslovanske krize v globalnem konceptu. Evropa se boji, da bi se
                           razbila njena enotnost, ki jo je gradila 30 let, boji se, da bi bil
                           ogrožen evropski mir in varnost. To je razlog, da je, ne haaška
                           konferenca, ampak Evropska skupnost sprejela v Rimu  8. novembra
                           sankcijske ukrepe. Evropska skupnost je organizator haaške konference.
                           Pripravljena je jugoslovanskim republikam dati dobre usluge. Ona (to je
                           bilo dostikrat poudarjeno) ne more skleniti nič namesto nas, lahko pa
                           pripravi elemente za dogovor, ki bi zadovoljil - kot pravijo - vse
                           jugoslovanske republike. Ker pripravljenosti sodelovati v pripravi
                           takšnega dogovora ni bilo, je sprejela sankcijske ukrepe, ker je
                           prepričan, da je mir osnovni pogoj, da bi se do takšnega predloga
                           sporazuma sploh lahko prišlo.</p>
                        <p>Razen tega je v pripravi naftni embargo. Tega mora sprejeti Varnostni
                           svet Združenih narodov. Tam je informiranost o Jugoslaviji, o vzrokih
                           jugoslovanske krize, o poziciji Slovenije, o njenih specifikah, veliko
                           manjša kot je v Evropi in že v Evropi ni ravno bleščeča. Za bojkot se
                           pripravljajo tudi države EFTE. Rimska deklaracija pa ima seveda tudi
                           drugi del - govori o pozitivnih ukrepih za tiste republike, ki so
                           pripravljene sodelovati pri pripravi sporazuma za globalno rešitev
                           jugoslovanske krize. Naša zahteva v predlogu teh sklepov gre za to, da
                           Evropa čimprej celovito realizira to deklaracijo. Se pravi, razen
                           negativnih ukrepov, da sprejme tudi pozitivne ukrepe za tiste republike,
                           ki so pripravljene sodelovati.</p>
                        <p>To sodelovanje in ta pripravljenost na sodelovanje se pa lahko razume
                           zelo različno. So države, ki bi menile, da je Slovenija kooperativna, če
                           bi odstopila od svoje plebiscitne odločitve, ker obstoji (predaleč bi nas
                           to zapeljalo) še sedaj pri mnogih državah neke vrste podrejanje dogmi, ki
                           so si jo ustvarile same, da je ohranitev Jugoslavije v takšni ali
                           drugačni podobi faktor ohranjanja miru v tem delu Evrope.</p>
                        <p>Jaz pri takšni kooperativnosti, ki bi pomenila odstop od slovenske
                           plebiscitne odločitve, ne bi bil pripravljen sodelovati in ne verjamem,
                           da je poslanec Starman to od mene želel. Problem, kot ga vidim jaz, in to
                           je prava dilema in lahko tudi navidez vsaj trenutno protislovje, kako
                           plebiscitno odločitev državljanov Republike Slovenije uveljaviti na
                           način, ki bi bil za Evropsko skupnost, za svet, sprejemljiv in
                           prepričljiv. Zato sem prepričan, vsaj po vsem tem, kar jaz vem in kar
                           vemo skupaj tisti, ki smo se na področju mednarodnih odnosov morali
                           najbolj angažirati, da nas te sankcije Evropske skupnosti in Evropska
                           skupnost s temi sankcijami, ki so bile sprejete v Rimu, ni želela
                           prizadeti. Za to imam dovolj argumentov. Ko je v avgustovski vojni,
                           oziroma po vojni, ki je divjala v Sloveniji v začetku julija, in že v
                           času nje, vrsta evropskih držav vpeljalo klavzulo "vojnega rizika" in ko
                           so bila odpovedana zavarovanja poslov tujih podjetij v različnih državah
                           z Jugoslavijo, so naša potovanja dosegla, pri naših največjih
                           gospodarskih partnerjih, da je ta klavzula "vojnega rizika" bila
                           preklicana. In da so limiti za kratkoročne in srednjeročne kredite in
                           njihova zavarovanja bili dvignjeni za nivo, ponekod pa tudi nivo,
                           kakršnega smo imeli pred 25. junijem.</p>
                        <p>Najkasneje 2. decembra naj bi Evropska skupnost sprejela drugi del svoje
                           Rimske deklaracije - te t.i. pozitivne ukrepe in 9. in 10. decembra na
                           sestanku v Maastrichsu naj bi se iztekla mesec oziroma še en mesec potem,
                           ki ga je minister Van den Brock, ki načeluje dvanajsterici ministrov
                           gospodarske skupnosti, dal za odvijanje haaške konference, pri čemer je
                           dejal, da bo odločitev potem sprejeta tudi v primeru neuspeha, tudi
                           odločitev o priznanju ali nepriznanju posameznih republik, oziroma kot je
                           sedaj očitno, o priznanju tistih republik, ki bodo to želele in ki so
                           izpolnile pogoje. Kot ste videli, je bil v Rimu v bistvu postavljen samo
                           en pogoj oz. dva: priznanje notranjih meja in visoka stopnja zavarovanja
                           posebnih pravic in posebnega položaja nacionalnih manjšin - kar za
                           Slovenijo seveda ne more biti problem.</p>
                        <p>Prepričati druge, da slovenska odločitev in njena uveljavitev ni v
                           nasprotju z interesi nikogar, ne v škodo nikogar in ne v škodo evropskega
                           miru, je naloga slovenske diplomacije in bi bilo seveda zelo koristno, če
                           bi slovenska skupščina sprejela stališče, ki bi slovenski diplomaciji pri
                           tem bila v pomoč. Ne gre pozabiti, jaz seveda vztrajam na tem, da je
                           priznanje, mednarodno priznanje in to ne samo treh baltskih držav, ki se
                           borijo s praktičnimi problemi svojega dejanskega priznavanja in
                           mednarodne subjektivitete ampak predvsem tistih držav, ki so naše sosede
                           in ki so največji gospodarski partnerji, stvar našega preživetja. Zato pa
                           je potrebno sodelovanje z mednarodnimi dejavniki, argumenti in
                           prepričevanje. Izsiljevanje te odločitve pomeni izločitev; mednarodna
                           skupnost je pa zdaj pokazala, da ima učinkovite inštrumente s katerimi
                           seveda ta izločitev za nas lahko pomeni gospodarsko katastrofo.</p>
                        <p>Naj še enkrat povem - to kar je zdaj sprejela EGS po novem in ne haaška
                           konferenca, je začetek. Če se stvari ne bodo razpletle po mirni poti, bo
                           sledil naftni embargo in bodo sledile še druge stvari, ki pa potem seveda
                           pomenijo resnično drugačno razpravo o tem, v kakšnem položaju se je
                           Slovenija znašla.</p>
                        <p>Torej, moj predlog je, da sprejmete uvodno besedo ministra dr. Rupla in
                           da se danes v Komisiji za mednarodne odnose (tudi razširjeni, kakor pač
                           se boste odločili), dopolni stališča, da bi vendarle bili danes sklepi
                           sprejeti. Brez jasnega stališča slovenske skupščine bo že jutri zelo
                           težko poskrbeti za spremembo negativnih sankcij, ki zdaj veljajo tudi
                           zoper Slovenijo. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Prosim.</p>
                     </sp>
                     <sp who="#sp.GrosVitomir">
                        <speaker>VITOMIR GROS:</speaker>
                        <p>Liberalna stranka. Na to izvajanje gospoda predsednika, seveda moram
                           reagirati. In sicer iz razloga, jaz bi ga vprašal, kako si predstavlja
                           gospod predsednik, da bomo mi sprejeli tole sporočilo, ko smo ga pred eno
                           uro na klop dobili, smo ga komaj utegnili prebrati, niti ga nismo
                           utegnili preštudirati in kako si predstavlja gospod predsednik, da bomo
                           na zaupanje na to govorjenje tukaj sprejeli odločitve, ki so usodne lahko
                           za slovenski narod, mi bomo pa nosili odgovornost za ta sprejem. To si ne
                           morem predstavljati. In tudi te odgovornosti ne morem prevzemati, moram
                           to jasno in glasno povedati.</p>
                        <p>Moti me tudi način govorjenja v stilu nekakšnega strašenja, kakšne
                           gospodarske težave bomo imeli, če ne bomo to in to naredili in da ima
                           gospod predsednik veliko argumentov (pa jih je bolj malo povedal) in
                           podobne stvari. Mislim, da se dajmo rajši pogovoriti o teh argumentih.
                           Naj gospod predsednik lepo napiše, pa jih bomo mi lepo preštudirali,
                           potem se bomo pa na osnovi teh argumentov odločili ali tudi
                           neodločili.</p>
                        <p>Čudi me tudi, zakaj je to splošno poročilo gospoda ministra Rupla, kar
                           naenkrat tako zelo pomembno. Jaz sem ga razumel kot eno poročilo o
                           dosedanjih dogajanjih in da sprejemamo na znanje kako je ta naša
                           delegacija delovala, kako se je pogovarjala v Haagu in tudi drugje in to
                           bi mi bilo nekako sprejemljivo. Ampak, ko se zdaj vidi, da se to poročilo
                           na vsak način hoče sprejeti, hoče se prisiliti, da ga sprejmemo, to mi pa
                           ni več razumljivo. Mislim, to je pa jasno, kar je gospod predsednik
                           povedal, da je bil vojni rizik in tako naprej, da so se obresti povečale,
                           to je naša stranka takoj takrat reagirala, je tudi povedala in to je
                            vendar vsem poznano notorično dejstvo; tam kjer pokajo puške, je vse
                           dražje, je riziko pač večji in to nam ni treba govoriti; to se vsak od
                           nas, ki smo tukaj, zaveda in tudi ves slovenski narod to prekleto dobro
                           ve. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Poslušajte, gremo normalni proces prijavljenih predlagateljev
                           oz. imamo kar 5 replik, se pravi ni mogoče praktično voditi normalne
                           razprave. Nadaljevali bi z razpravo gospoda Potrča. Zakaj hočete narediti
                           teater iz vsake skupščine?</p>
                     </sp>
                     <sp who="#sp.PintarEmilMilan">
                        <speaker>EMIL MILAN PINTAR:</speaker>
                        <p>Hvala lepa. Spoštovani zbor se opravičujem, rad bi samo dva stavka rekel
                           na tisto njegovo misel, ko jo poskuša meni podtakniti, razumel pa sem
                           tudi gospodu Glaviču, kot da se zavzemam za nekakšno vračanje. Moje
                           stališče zadnjih 2o let okrog tega je jasno. Moji postopki glede tega
                           tudi in takega podtikanja, gospod Gros, ne zaslužim. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala. Gospod Schwarzbartl.</p>
                     </sp>
                     <sp who="#sp.SchwarzbartlErvinAnton">
                        <speaker>MAG. ERVIN ANTON SCHWARZBARTL:</speaker>
                        <p>Gospodje in dame. Pravkar smo poslušali dodatke k ekspozeju, ekspozeisti
                           ali kako se reče, so pa odšli. Jaz sem postavil nekaj vprašanj (vem, da
                           so imeli opravke), na katere želim odgovore in jih ne bom verjetno dobil
                           in zato sem si tukaj zapisal, da mi je gospod predsednik dodatno
                           zakompliciral moje odločanje o tem. Dal sem predlog, da se to gradivo
                           dopolni v smislu razprav. Dal sem tudi gospodu Bučarju predlog, da predno
                           bi eventualno o tem glasovali, v resnici spremenimo ta tekst, ker želim
                           odgovore: prvič (iz magnetograma) o dodatkih, o katerih je bilo govor
                           (kot se spomnite, da sem jih omenil), kdo ovira uspeh (na prvi strani),
                           kakšna pooblastila je dobil gospod minister Rupel, da v imenu IS in
                           predsedstva govori (tako je napisano na 8 strani), kako odločno ali
                           neodločno odklanjamo to kar nam intencija Evropske skupnosti daje, potem
                           kako odločno zavračamo ali ne, vprašanje unije (kar vse kaže, da v
                           resnici sploh nismo nič priznani in da se mi samo delamo, da smo
                           priznani, v resnici pa menijo, da smo še vedno sestavni del Jugoslavije),
                           kaj konkretno bomo mi naredili, da se bomo izognili sankcijam in kaj
                           konkretno bomo podvzeli s tem v zvezi? To vse mora v ekspozeju biti
                           zapisano. V kolikor tega ni, jaz pač zahtevam popravek. Ne morem, in sem
                           proti, da sprejmemo takšen ekspoze in da podaljšamo mandat obstoječi
                           skupini, ki je to, kar je dosegla, vendar zame premalo. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Gospod poslanec, mislim, da je bila vaša intervencija
                           popolnoma nepotrebna. Pismen predlog sem dobil; v tem smislu bi kot
                           predsedujoči postopal ne glede na vaš predlog. Mislim, da je popolnoma
                           logična procedura, da predloge iz razprave upoštevamo, komisija se bo
                           morala še enkrat sestati, pogledati stvari. Nikjer ni rečeno, da je
                           ekspoze ministra že uradni dokument; to je pač informacija, ki jo vzamemo
                           na znanje, imamo do nje tako ali drugačno stališče in tako dalje. Mislim,
                           da je popolnoma brez potrebe to razburjanje in tudi ta intervencija
                           nepotrebna. Hvala lepa. Seveda je tako, čisto normalno; ne vnaprej
                           podtikati neke proceduralne napake, ki je zaenkrat še nihče ni hotel
                           narediti. Prosim gospod Potrč.</p>
                     </sp>
                     <sp who="#sp.PotrčMiran">
                        <speaker>MIRAN POTRČ:</speaker>
                        <p>Podpiram dosedanje aktivnosti, ki so prikazane v uvodnem poročilu,
                           podpiram delegacijo in njen sestav, kakor je doslej delovala, v osnovi
                           sprejemam poročilo, ki je bilo od gospoda ministra predloženo in v osnovi
                           podpiram tudi sklepe, s tem da v celoti podpiram tisti njihov pomen in
                           namen, ki kaže na željo, da Skupščina Slovenije jasno opredeli svojo
                           mednarodno politično aktivnost in da podlago za nadaljnje nadaljevanje
                           naše delegacije na haaški konferenci. To je uvodoma v imenu stranke
                           povedal tudi naš poslanec kolega Pahor.</p>
                        <p>Rad bi spregovoril samo nekaj besed o nekem drugem delu, ki je posredno
                           ali pa neposredno, po mojem, tudi sestavina naše razprave. Namreč o tem,
                           koliko in ali so zadostne vse tiste aktivnosti (tudi predvidene v teh
                           sklepih), ki jih moramo delati doma, ne pa tisto, kar je naš odnos do
                           tujine. Moram reči, da v tem delu z vsebino razprave in tudi z vsebino
                           pripravljenih sklepov, nisem zadovoljen. Rad bi poudaril, da je, vsaj
                           zame in za stranko, temeljna usmeritev, da je gospodarsko osamosvajanje
                           temeljni motiv in kriterij in tudi podlaga naše razvojne perspektive.
                           Naše preživetje je odvisno predvsem od naše lastne gospodarske uspešnosti
                           v Republiki Sloveniji; gotovo pa ni dvoma, da k temu lahko prispeva ali
                           pa škoduje, mednarodna skupnost, tujina, s svojimi odločitvami.</p>
                        <p>Osebno ocenjujem, da je (na žalost) doslej in tudi na današnji seji ta
                           gospodarska problematika in njene posledice zapostavljena viz-a-vi s
                           politične dimenzije. Mislim, da to velja za celoten proces osamosvajanja
                           in tudi za vse, kar je vlada, ne pa zunanji minister ali Predsedstvo,
                           pripravila za današnjo sejo. Želim povedati, da se nam problemi kažejo
                           viz-a-vi s tujine - in za mene in za našo stranko je tujina vse; je
                           tujina tudi Hrvaška, je Evropa in da ne naštevam dalje. Na vseh teh
                           točkah imamo probleme. Imamo probleme z realizacijo ustreznih odnosov -
                           (plačilnih, trgovskih, itd.) s Hrvaško, z drugimi republikami. Bivša
                           Jugoslavija in njene oblasti poskušajo kar se da narediti za otežitev
                           naše samostojnosti in njene realizacije. Imamo pa tudi sankcije, ki jih
                           izvaja Evropa.</p>
                        <p>Prepričan sem, da nejasne obljube, kako bodo problemi doma reševani, ki
                           jih v tej smeri daje vlada, niso zadostne. Tukaj gre res za izjave, ki
                           povedo: mi vse delamo, mi vse pripravljamo, mi o vsem razmišljamo, bodimo
                           optimisti - to je v redu. Jaz sem tudi optimist in želim biti. Ampak
                           mislim pa, da gre pri vladi za kaj več kot samo za optimizem - da bi
                           moralo biti konkretno ukrepanje. Samo na eni točki bom stvari povedal, pa
                           naj ne bom razumljen narobe. Vlada je našemu gospodarstvu, ko je šlo za
                           neustrezen, brutalen odnos bivše Jugoslavije do Slovenije, rekla na nek
                           način: žal nam je, sami ste napačno ravnali, ker se niste usmerili v
                           Evropo in zato morate prevzeti ekonomski rizik o izgubi trga, za katerega
                           bi sami, kot dobri gospodarji morali vedeti, da ga dolgoročno ne boste
                           mogli imeti. Danes, ko se je prehodno otežil položaj (jaz upam, da
                           prehodno), ki - če pomeni mesec, ali mesec in pol, za neko podjetje - ni
                           lahko) za tiste, ki so pretežni ali 100 procentni izvozniki, je
                           skorajdane izjava vlade enaka (ni še bila, ampak skorajdane enaka), ker
                           pove: bomo že razmislili, kako bomo ta problem in ta položaj rešili.
                           Mislim, da je to nesprejemljivo in zaradi tega so, po mojem, potrebni
                           neki dodatki v teh sklepih. Jaz bom dva konkretno predlagal:</p>
                        <p>1. Predlagam, da na strani 2, na koncu drugega odstavka, kjer gre še
                           vedno za našo zunanjepolitično usmeritev, dodamo tretji odstavek, ki naj
                           bi se glasil: "Republika Slovenija je za ekonomski razvoj sposobna
                           država, ki potrebuje predvsem konec vojne, ureditev razmer in vključitev
                           v ekonomske tokove pod pogoji, ki bodo omogočili ekonomskim subjektom, da
                           se sami uveljavijo. Ekonomsko-razvojni vidik je zato osnovni smoter in
                           vodilo naše zunanje politike."</p>
                        <p>2. Predlagam, da se na strani 4, na začetku drugega odstavka, kjer je
                           štiri besedice govora o aktivnosti vlade, o tem le napiše nek samostojen
                           odstavek, ne pa da se ga vplete v to, kako morajo delovati stranke - ne
                           govorim, da je to nepomembno, ampak nima popolnoma enake teže. Predlagam,
                           da bi razmislili o tem, da je besedilo samostojnega odstavka, če je treba
                           pa tudi samostojne točke, potem približno naslednje: "Skupščina Republike
                           Slovenije ugotavlja, da je v procesu osamosvajanja tujina sprejela
                           ukrepe, ki so bistveno otežili gospodarski razvoj nove slovenske države.
                           (Pri tem še enkrat povem, da s "tujino" mislim vse.) Vlada na te ukrepe
                           ni bila pripravljena in ni predvidela vseh potrebnih aktivnosti za
                           njihovo ublažitev. Skupščina zato nalaga svojemu Izvršnemu svetu, da
                           takoj predloži oceno možnih posledic že sprejetih ukrepov tujine na
                           gospodarski položaj Republike Slovenije, da oceni možne dodatne ukrepe,
                           da predloži program aktivnosti za njihovo nevtralizacijo ali ublažitev in
                           da predlaga konkretne ukrepe razvojne, ekonomske in socialne politike, ki
                           jih je sprejela, ali bo sprejela vlada, oziroma jih mora sprejeti
                           Skupščina."</p>
                        <p>In zadnje - o tem sem govoril že na Zakonodajno-pravni komisiji in kolega
                           Pahor na mednarodni komisiji - prosim dajmo v parlamentu začeti
                           razmišljati o tem, da mora parlament biti tisti, ki bo začel ratificirati
                           mednarodne pogodbe. Plačilni sporazum s Hrvaško je med ostalim postal in
                           ostal problematičen tudi zato, ker ga Sabor ni ratificiral. In mislim, da
                           je prav, da to pobudo sprejmemo in začnemo o tem resno razmišljati, da bo
                           tudi o teh konkretnih stvareh odločal parlament. - Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Gospod Tomažič.</p>
                     </sp>
                     <sp who="#sp.TomažičAnton">
                        <speaker>ANTON TOMAŽIČ:</speaker>
                        <p>Gospod predsednik! Mislim, da ste prej neupravičeno intervenirali ob
                           nastopu poslanca Schwarzbartla, ki je opozarjal na to, da se to poročilo
                           zunanjega ministra ne bi smelo kar tako sprejeti. Sam gospod minister je
                           v zadnjem odstavku predlagal, da ta visoki dom odobri njegovo poročilo,
                           ki skopo povzema aktivnosti itd. Mislim, da je to precej gostobesedno in
                           leporečno besedilo in če bi ga slučajno mislili odobriti, moramo prej še
                           nekaj doreči. Gre za to, da je on v ta tekst vpletel še komentarje ali
                           kaj, (to je bilo že prej vprašano). Jaz bi to rad izvedel - da bi sam
                           pojasnil, ali pa da dobimo magnetogram - nekaj o nekem lastninjenju s šok
                           terapijo in podobno (nisem si točno zapomnil), skratka, neke notranje
                           politične ovire, ki bi bile lahko ovire, da bi bila Slovenija mednarodno
                           priznana. To povem zato, ker so bile tovrstne misli zelo podobne mislim,
                           ki jih je na Komisiji za mednarodne odnose povedal predsednik
                           predsedstva, gospod Kučan, in ki so se mi zdele zelo podobne.</p>
                        <p>Nekako tako nas je opozoril, da tako kot so v Srbiji uspeli Hrvaško v
                           mednarodni javnosti prikazati kot nekako fašistoidno vlado itd., da je
                           tudi nevarnost Slovenije, da bi njeno zavijanje v desno, bilo huda ovira
                           za mednarodno priznanje itd.</p>
                        <p>Najprej naj povem, da kakršnokoli zavijanje v desno bi bilo samo to, da
                           to barko, ki leži popolnoma na levem boku,da jo nekako izravnamo in je
                           daleč od tega, da bi bil v Sloveniji kakršenkoli kanček fašizma ali kaj
                           podobnega v tem trenutku. Nasprotno. Pri priznanju Slovenije bomo v
                           Evropi, in že sedaj kaže, deležni največje pozornosti pri ljudskih
                           strankah in krščanskodemokratskih, medtem ko socialistične in
                           socialistična internacionala so zelo gluhe, ker imajo nekako
                           internacionalistično in to ideološko podlago. Zato bi nam to naše
                           normaliziranje kvečjemu koristilo.</p>
                        <p>Gospod Pintar je prej opozoril, da bi se morali obnašati po evropsko na
                           tem notranjem političnem prizorišču. S tem se strinjam. Najhujša napaka,
                           ki jo delamo v tem trenutku je, da ne sprejmemo lastninskega paketa in
                           paketa denacionalizacije. To pa je lahko ovira, kajti mi še vedno
                           ohranjamo ta konstrukt družbene lastnine, nelastnine in niti centa ne
                           bomo dobili od zahoda, dokler ne bomo te stvari normalizirali in to
                           predvsem na način kot ga predlaga vlada, ki ima za sabo tudi mednarodne,
                           predvsem ameriške strokovnjake, ki ta projekt odobravajo.</p>
                        <p>Sem za to, da sprejmemo ta stališča, vendar bi predlagal korekcijo. In
                           sicer, na 3. strani, v 4. točki je ugotovitev: "Sedanje sankcije Evropske
                           skupnosti in drugih držav proti SFRJ so v največji meri prizadele prav
                           Republiko Slovenijo, saj je gospodarsko sodelovanje Republike Slovenije z
                           razvitimi državami sveta še v okviru bivše SFRJ predstavljalo eno
                           tretjino gospodarskega sodelovanja te države - od vsega izvoza Republike
                           Slovenije predstavlja izvoz v države OECD 80 % njenega celotnega izvoza.
                           Samo v države Evropske skupnosti pa 69 % izvoza". Če pomislimo, da nam
                           grozi še naftni embargo, potem je prav mazohistično, da tu v 3. točki
                           napišemo: "Obenem skupščina ocenjuje, da je delegacija Republike
                           Slovenije uspešno delovala v dosedanjem poteku konference, ter ustrezno
                           zastopala stališča Skupščine Republike Slovenije." Prosim, če je tu neko
                           kvalitetno merilo, da ni merilo število potovanj, tiskovnih konferenc,
                           potem moramo to zaenkrat črtati. Počakajmo s tem odstavkom. Takrat ko bo
                           kaj pozitivnega, ga bomo pa sprejeli - ko bo priznanje Slovenije ali ko
                           bodo vsaj tisti pozitivni ukrepi sprejeti.</p>
                        <p>Sprašujem se, ali je ta delegacija, ali je predsednik predsedstva,
                           zunanji minister, ali so kje postavili stvari, tako kot bi jih morali? In
                           če so bile vsaj na simbolnem nivoju, vprašati sobesednike takole: "Uvedli
                           ste embargo in sankcije proti Jugoslaviji. Torej, proti nam jih niste, mi
                           nismo v Jugoslaviji". Ali so kdaj vsaj to vprašali, ali mi še vedno
                           priznavamo, da smo v Jugoslaviji, čeprav se je ta skupščina in narod
                           nedvoumno na plebiscitu odločil, da v Jugoslaviji nismo. Torej naj se
                           potem tisti, ki imajo te sankcije, najprej soočijo z našo filozofijo, da
                           nismo več v Jugoslaviji. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala. Franco Juri.</p>
                     </sp>
                     <sp who="#sp.JuriFranco">
                        <speaker>FRANCO JURI:</speaker>
                        <p>Do sedaj smo se tako v notranji politiki kot v diplomaciji skušali
                           uveljavljati v prvi vrsti s simbolnimi dejanji. Državnost smo večkrat
                           tolmačili kot smo sumarum nekaterih vidnih državotvornih dejanj. Premalo
                           smo poudarjali gospodarski vidik našega mednarodnega uveljavljanja.
                           Spominjam se še tistega obalnega poslanca, ki je stavil na priznanje
                           Slovenije, sklicujoč se na nujnost odstranitve zvezde iz zastave, kot da
                           bi bila to skoraj edina ovira za priznanje naše države.</p>
                        <p>Danes je naša diplomacija prisiljena sproti popravljati nekatere
                           nerodnosti naše vladne politike in pritiskov najbolj skrajnih tendenc
                           znotraj vladajoče večine. Zato mislim, da kljub temu, da imam določene
                           pomisleke o sami vsebini poročila,ga podpiram, ker mislim,da je to edini
                           način, da potrdimo legitimiteto našim predstavnikom,naši delegaciji in ta
                           legitimnost je vsekakor predpogoj za nadaljevanje naše udeležbe na haaški
                           konferenci.</p>
                        <p>Pogajanja v Haagu so preresna zadeva, da bi jih prepustili improvizacijam
                           oziroma ožjim političnim interesom in željam v slogu gospoda Starmana in
                           gospoda Grosa. Sprašujem se, kje in kaj bi se zgodilo, če bi poslušali te
                           poslance takrat ko smo se odločali o brionski deklaraciji. Sprašujem se,
                           ali bi bili danes tukaj in razpravljali, ali bi bili nekje na fronti, ali
                           bi imeli celo svoje Vukovarje in Dubrovnike.</p>
                        <p>Gledano globalno, moram izraziti svoje strinjanje z oceno, ki jo je podal
                           gospod minister Rupel in seveda svojo podporo nadaljevanju našega
                           sodelovanja v Haagu. Moti me določena nejasnost nekaterih začetnih
                           formulacij oziroma trditev o škodljivosti nastopov posameznih politikov v
                           mednarodnem kontekstu. Zato gospoda Rupla vljudno prosim, da bi bil
                           nekoliko bolj jasen in da navede nekaj konkretnih primerov nastopanja
                           posameznikov za katere sodi, da so bili škodljivi uveljavitvi
                           Slovenije.</p>
                        <p>Prosim za pojasnilo predvsem, ker mislim, da ima vsaka stranka pravico
                           voditi svojo strankarsko zunanjo politiko in bi pri tem opozoril na
                           koristno mednarodno angažiranje nekaterih politični subjektov, ki so
                           konkretno prispevali k prekinitvi (in to bi lahko tudi empirično
                           dokazali) finančne osamitve Slovenije, nastale kot posledica junijske
                           agresije in vojne. Na primer Liberalno demokratska stranka je imela tudi
                           z drugimi subjekti, o tem je bežno govoril tudi predsednik Kučan,
                           pomembno vlogo, bodisi v okviru liberalne internacionale, bodisi v odnosu
                           do problemov, ki so nastali v sodelovanju med poslovnimi bankami
                           nekaterih sosednjih držav, zlasti Italije in Slovenije. Na to opozarjam
                           zato, da ne bi kar tako dali vse strankarske nastope oziroma nastope
                           posameznih politikov v isti koš. Seveda mislim, da ima gospod Rupel
                           pomisleke, ki se ne nanašajo na te konkretne in vsekakor koristne
                           primere.</p>
                        <p>Nenazadnje je v tej razpravi treba izobčiti tudi žal pozabljeno
                           vprašanje, eventuelnega posredovanja mirovnih sil v Jugoslaviji in tudi
                           možne vloge ter aktivnega sodelovanja Slovenije v okviru take operacije.
                           Ne bi rad, da bi se kot parlament ponovno znašli v podobni situaciji, kot
                           pred vojno v zalivu, ko Skupščina ni hotela opredeliti svoje politike in
                           politike te države do kuvajtske krize, nato pa je vlada kar tako ponudila
                           (sicer preslišano) aktivno sodelovanje Slovenije v protiiraški
                           koaliciji.</p>
                        <p>O našem odnosu in o naši vlogi v mogočem posredovanju mirovnih čet bi
                           bilo treba spregovoriti že danes in eventuelne sklepe tudi vključiti v
                           poročilo oziroma v sklepe. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Prosim.</p>
                     </sp>
                     <sp who="#sp.StarmanDanijel">
                        <speaker>DANIJEL STARMAN:</speaker>
                        <p>Spoštovane kolegice in kolegi! Menim, da temu zboru ni treba dokazovati,
                           da sem dosledno od prvega dneva v tem zboru zastopal stališče samostojne
                           Slovenije in kot simbolno dejanje tudi od vsega začetka v ustavni
                           komisiji zagovarjal odstranitev zvezde iz zastave. Gospod Juri verjetno
                           še danes brani manjšinsko zastavo, ki še vedno nosi zvezdo. Kot simbol,
                           da je temu tako, je javno izrazil protest proti delu ustavne komisije in
                           jo zapustil in nenazadnje javno povedal, da ne bo prišel na razglasitev
                           neodvisne Slovenije. Jaz sem prišel iz obale mimo tankov, ki so takrat že
                           prihajali proti Škofijam. Ne govorim to zaradi tega, da bi ustvarjal vtis
                           neke državotvornosti, ampak menim, da verodostojnost poslanca se gradi
                           skozi celo njegovo mandatno dobo. In če bi sledili v celoti sklepom
                           gospoda Franca Jurija, danes ne bi imeli takega mednarodnopravnega stanja
                           v Sloveniji kot ga imamo, ampak bi bili gotovo vključeni v težko
                           zagonetno jugoslovansko federacijo. Ker sem pa že tukaj, predlagam, da bi
                           sprejeli namesto točke 3 na 2. strani naslednji tekst: "Skupščina
                           ocenjuje, da je dosedanja delegacija Republike Slovenije delovala v
                           dosedanjem poteku konference v skladu s stališči Skupščine Republike
                           Slovenije. V bodoče naj zastopa Republiko Slovenijo delegacija, imenovana
                           na skupnem zasedanju vseh zborov 2. februarja 1991 ob tem, ko je sprejela
                           resolucijo o predlogu za sporazumno razdružitev od SFRJ, in dosledno
                           zastopa stališča, da gre za tehnična pogajanja o razdružitvi s SFRJ ter
                           takojšnjo odpravo sankcij proti Republiki Sloveniji in zahteva
                           čimprejšnje mednarodno priznanje." - Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Besedo ima Karel Franko.</p>
                     </sp>
                     <sp who="#sp.FrankoKarel">
                        <speaker>KAREL FRANKO:</speaker>
                        <p>Spoštovani predsednik, spoštovani delegati! Sprejemam poročilo ministra
                           gospoda Rupla. Ugotoviti pa moram (to se je že na več primerih dokazalo),
                           da so bila pričakovanja tako v odnosih med bivšo Jugoslavijo kakor
                           Evropsko skupnostjo in ostalim svetom preoptimistična. Sprašujem, ali
                           obstoja kakršnokoli  jamstvo, da bo arbitražna komisija haaške konference
                           pripravljena postaviti objektivne in pravične kriterije za ureditev
                           medsebojnih obveznosti. Na to vprašanje pričakujem odgovor.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Besedo ima gospod Feltrin.</p>
                     </sp>
                     <sp who="#sp.FeltrinFranci">
                        <speaker>FRANCI FELTRIN:</speaker>
                        <p>Spoštovano predsedstvo, spoštovani zbor! Bom zelo kratek zato, ker je
                           bilo že veliko povedanega, kar sem imel v mislih.</p>
                        <p>Najprej bi rekel, da me zelo čudi s strani opozicije, ker pravi, da ni
                           vključena v ta projekt zunanje politike. Jaz sem to dobil na klop in žal
                           si nisem mogel napisati govora, kot so ga imeli kolegi. No, pa nič zato!
                           Vprašanje se mi je postavilo zato, ker je bilo nekajkrat ponovljeno od
                           tistih, ki so to govorili o priznanju oziroma so prejudicirali v
                           javnosti. Zanima me na 5. strani poročila zunanjega ministra gospoda
                           Rupla, kjer v zadnjem odstavku piše: "Izhajali smo iz ocene, da je haaška
                           konferenca edina mogoča pot za skorajšnjo ...."  - "skoraj" še ni nikoli
                           zajca ujel. In me zanima, kdo sedaj zavaja. Ali je tudi zavajanje -
                           "skorajšnje"? Ker če bi rekel potem datum, mislim da ga ni mogoče reči,
                           ampak "skorajšnje" je zavajanje. Zato mislim, da so vsi v medijih in
                           drugje govorili o "skorajšnjem" priznanju. Nisem slišal, da bi rekli:
                           jutri, pojutrišnjem. Če je Evropa govorila 2. decembra, potem spreminja
                           10. decembra - to je njena stvar, ne pa stvar našega parlamenta.</p>
                        <p>Drugo: imam vprašanje in prosim odgovor. Nanaša se na 8. stran, kjer
                           piše: "Predlagali smo tudi oblikovanje cone proste trgovine na
                           jugoslovanskem prostoru, t.j. jugoefte." Zanima me, kakšno povezovanje je
                           to? Jaz razumem kaj je evropska EFTA, ampak za izrazom "jugoefta" se pa
                           lahko skriva zelo veliko. In mene so (žal) tu podučevali tisti, ki danes
                           krojijo zunanjo politiko, da je treba najprej, da ima Slovenija svoje
                           priznanje, samostojnost, potem se bomo pa povezovali. To sem jaz slišal
                           od eminentnih ljudi, od gospoda predsednika Kučana navzdol, to sem slišal
                           neštetokrat in zato želim to eksplicitno vedeti, drugače ne morem
                           glasovati "za" in niti ne bom "proti", ampak se bom vzdrževal proti temu,
                           kar je napisano.</p>
                        <p>Nadalje me je tudi zbodlo tisto - žal gospoda Pintarja ni tukaj, ampak
                           bom vseeno rekel - da se nas bo Evropa naveličala. Evropa se nas ne more
                           naveličati! Mi smo tukaj že tisočletja, dragi moji. Naš narod je tukaj in
                           tega se ne more naveličati. Sedaj, ali nas bo priznala danes ali jutri,
                           to je druga stvar. Na to me je spomnilo tudi neko pokorenje (pozabil sem
                           že, kdo je izvajal), kot nekako: če ne boste pridni, potem bo pa tista
                           Evropa rekla jugoslovanski soldateski "pokorijo", tako kot je pokorila
                           Vukovar. Tak občutek sem imel. Če se motim, bom zelo srečen in zelo
                           vesel; samo govorniki naj pazijo, da ne bi takega vzdušja pripravljali v
                           tej dvorani. - Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Naslednji je gospod Marjan Starc.</p>
                     </sp>
                     <sp who="#sp.StarcMarjan">
                        <speaker>MARJAN STARC:</speaker>
                        <p>Spoštovane kolegice in kolegi! Osebno ne morem potrditi ekspozeja
                           tovariša Rupla, v katerem sem poleg napisanega ekspozeja zasledil tudi
                           nek čustven vložek in sem ga samo delno lahko dojel. Ker pa je bil zelo
                           značilen in bistven, zahtevam magnetogram za vse, da ga bomo potem do
                           jutri proučili. Ta nenapisan vložek mi samo potrjuje določene slutnje o
                           tistem temeljnem problemu naše nastajajoče deželice, katera je še v
                           inkubatorju, da se oddaljujemo od Evrope. Bistvo naše evropezacije je
                           deboljševizacija Slovenije in razvoj dogodkov mi potrjuje, da mi smo
                           bližje romunizaciji kot pa evropeizaciji Slovenije.</p>
                        <p>Že na prvi strani je bilo tudi navedeno, da so nekateri posamezniki, ki
                           motijo priznanje ali uveljavljanje Slovenije v evropskem prostoru.
                           Zahtevam, da se to eksplicitno pove.</p>
                        <p>Po informacijah, ki jih imam - kolikor spremljam svetovne medije, ker
                           naši mediji so bolj skopi o tem, vem, da je v zadnjih mesecih
                           eksplicitno, sistematično, in tudi na nedavnem zasedanju evropskega
                           parlamenta v Strasbourgu, blokirala sprejetje resolucije o priznanju
                           Slovenije Socialistična internacionala. Zato sprašujem predstavnike naše
                           Socialistične stranke, če ni kdo iz njihovih vrst mogoče tisti
                           posameznik, ki se v navezi s Socialistično internacionalo, prizadeva za
                           motenje priznanja Slovenije? Vem ravno tako, da se v zadnjih nekaj
                           mesecih eksplicitno in sistematično prizadevajo za priznavanje Slovenije
                           ravno te ljudske krščanske evropske stranke. In ker je zunanja politika
                           vedno (eksplicitno ali neeksplicitno) v funkciji notranje politike, imam
                           tukaj črne slutnje kakšna je naša zunanja politika in kakšna je naša
                           notranja politika in v tem vidim, da gremo mi preje proti Romuniji kot pa
                           proti Evropi.</p>
                        <p>Tisti vložek, ki ga je tovariš Rupel dal tudi o lastninjenju, o nekih
                           južnoameriških strahovih, o neki, ne vem ali sem slišal besedo
                           klerikalizem ali krščanstvo (ker običajno slišim iz istih ust tudi besedo
                           klerikalizem) - to ni moje področje, ampak lastninjenje je moje področje.
                           Mislim, da je sestavni del evropezacije tudi normalizacija naše družbe,
                           naše ekonomije, da bomo postali normalna evropska ekonomija, normalna
                           evropska družba s tem, da bomo res uvedli take institucije v našo
                           ekonomijo, da bomo res tržna ekonomija. In ta alternativni predlog
                           lastninjenja, kateremu smo priča, to je neki tretji naš umotvor, katerega
                           svet ne pozna, in to ni privatizacija; te manevre vemo in vse kaže, da
                           bomo morali to na referendumu rešiti, da bomo res Slovenijo privatizirali
                           in jo naredili normalno, sodobno, tržno, evropsko ekonomijo. To je vladni
                           projekt, kateri postavlja zelo jasno strukturo lastninskih pravic, kar je
                           temelj tržne ekonomije in le na tem se lahko zgradi vse, ves tisti
                           institucionalni instrumentarij, kateri tvori sodobno tržno ekonomijo in
                           sodobno družbo. Samo tako se bomo evropezirali, ne pa tukaj nekaj
                           fantazirali in tako naprej, o neki svoji tretji poti, s čemer gremo proč
                           od Evrope.</p>
                        <p>Zaradi tega odklanjam sprejetje tega ekspozeja, pa tudi poročilo naše
                           komisije oziroma predlog stališč. Mislim, da ni pravi, da ga moramo tako
                           dograditi, da bo to neodvisno poročilo te skupščine, ne pa nek kompromis
                           med predsedstvom, ministrstvom in tako naprej in da ga kot takega ne
                           moremo danes sprejeti. Konkretno imam o tej stvari konkretno pripombo,
                           ker živim, hvala bogu, na dvojezičnem območju. Mislim, da tudi na
                           področju manjšin tu ni bilo vse narejeno kar bi moralo biti narejeno,
                           čeprav je Slovenija, in prav je tako, hvala bogu, da smo vzor drugim v
                           Evropi, da imamo lepo urejeno zaščito manjšin in mislim, da je to
                           daljnovidna politika Slovenije, le da smatram, da ne moremo biti
                           diskriminatorni do madžarske manjšine. Vi veste, da je italijanska
                           manjšina dobila poseben privilegij, da je bila povabljena v Haag,
                           madžarska ni bila.</p>
                        <p>Ravno tako pogrešam tukaj notri, da bi se bolj uveljavljalo načelo
                           reprocitete na področju vodenja politike manjšin v Sloveniji. Nikjer ne
                           vidim niti besede, niti nobenih posebnih naporov, da bi Slovenija
                           uveljavila reprociteto, da bi tako kot je ona dogradila in gradi naprej
                           manjšinsko politiko, da bi zahtevala tudi, predvsem od Italijanov, da
                           tudi sledijo tem sodobnim evropskim trendom.</p>
                        <p>Živimo na obali, spremljamo tudi vse mogoče sile kako na oni strani meje
                           doživljajo osamosvajanje Slovenije. V Trstu se jim beseda Slovenec
                           enostavno "zašteka" v grlu, ne morejo tega izgovoriti.</p>
                        <p>V Trstu še vedno govorijo o etnici ali manjšini, ne pa o slovenski
                           manjšini. Enostavno besedo slovenska manjšina ne morejo izgovoriti. Taka
                           je situacija v Trstu, za mejo. Mislim, da moramo mi te stvari
                           uveljavljati in jih tudi tako sprejeti v poročilu.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa.</p>
                     </sp>
                     <sp who="#sp.PregeljŽarko">
                        <speaker>ŽARKO PREGELJ:</speaker>
                        <p>Kot član Komisije za mednarodne odnose, bi rad najprej pripomnil, da ta
                           papir, ta osnutek stališč in sklepov, ki ga je komisija pripravila, v
                           resnici ni nek dokument, ki bi ga člani komisije vsiljevali temu zboru.
                           Mi ga ponujamo v razpravo in pričakujemo pripombe in popravke, jasno, v
                           eni taki obliki, da jih bomo lahko vnesli. Bilo je namreč rečeno, da naj
                           bi komisija povzela celotno razpravo in poskušala to vključiti v sam ta
                           dokument. Iz prakse, ki je imam pri delu te komisije, vem da bo nemogoče,
                           zato predlagam, da kdorkoli predlaga spremembo, da to odda pisno.</p>
                        <p>Vsekakor je komisija ta dokument naredila na eni osnovni podlagi in ta
                           osnovna politična podlaga je v bistvu ohranitev sedanje politike, ki jo
                           delegacija Republike Slovenije vodi v Haagu oz. na haaški konferenci.
                           Sama komisija je bila z delom delegacije, predvsem s strani gospoda
                           predsednika Milana Kučana, vedno oz. velikokrat dobro obveščena; ali je
                           pa to, o čemer je bila komisija obveščena, vse res ali ne, tega žal
                           komisija ne more direktno ugotoviti. Lahko le verjame. Verjame pač
                           določenim pisnim poročilom in temu kar člani delegacije tej komisiji
                           predstavijo. Na teh sejah, ki jih ima komisija vsak teden, je bilo tudi
                           postavljeno vprašanje vloge člana te delegacije(to je bilo na začetku
                           delovanja haaške konference) gospoda Drnovška takrat ni bil več
                           predstavnik Slovenije v zveznem predsedstvu) in odgovor je bil, da on
                           nima več nobene funkcije. Osebno sem tudi dal delegatsko vprašanje;
                            hotel sem dobiti točen odgovor kakšna je vloga in funkcija gospoda
                           Drnovška. Dobil sem odgovor o njegovem statusu, to je statusu delavca, ki
                           ima še eno leto pravice iz dela in se lahko sam odloča ali bo deloval oz.
                           je imel to pravico po jugoslovanski zakonodaji ali pa slovenski. Mislim,
                           da je to hudo licemerstvo. Odgovor je pripravilo ministrstvo za
                           pravosodje; ni pa podpisan nihče. Vsekakor je bil ta status gospoda
                           Drnovška v tisti delegaciji vprašljiv. Gospod minister Rupel nam je
                           pojasnil, da je v bistvu Drnovšek takrat igral dvojno vlogo, člana naše
                           delegacije, hkrati pa je bil direktno vabljen s strani gospoda
                           Carringtona, da se konference udeleži kot član Predsedstva SFRJ. Vsekakor
                           bi za tako članstvo morala odločati Skupščina. Jaz na tem vztrajam, ker
                           edino Skupščina lahko potem to delegacijo pokliče na poročanje, na
                           odgovornosti in vse, kar k taki delegaciji spada. Nihče drug ne more
                           nikogar ne kooptirati, ne kakorkoli drugače določiti za člana tako
                           pomembne delegacije kot je ta delegacija, ki hodi na haaško
                           konferenco.</p>
                        <p>Pri vsej tej zadevi se mi poraja vprašanje (jaz sem to že tudi javno
                           postavil). Po vseh teh informacijah, ali bo ta haaška konferenca lahko
                           uspešna v tem smislu za Slovenijo, da bomo dosegli svoje priznanje.
                           Verjetno moramo še nakaj časa vztrajati pri takem delu (to je nekje
                           opredelitev same te komisije). Nimamo zaenkrat še dovolj razlogov (bomo
                           ga pa zelo kmalu imeli verjetno), da bi menjali pri tem politiko.
                           Vsekakor bi pa bilo primerno, da danes razmislimo tudi o tem, ali je
                           priznanje suverenosti Republike Slovenije s strani Evropskih držav,
                           predvsem s strani članic Evropske skupnosti, tista nujnost - katera prav
                           gotovo je - toda, ta nujnost ne sme biti dosežena za katerokoli ceno od
                           nas. Večkrat se sprašujem, katera je to cena. Najprej je bila tista cena
                           - če se spomnite še v času agresije na Slovenijo in brionskega moratorija
                           - ponoven napad zvezne armade; da to ni res, dokazuje Hrvaška. Druga taka
                           cena je verjetno tisto vsiljevanje Sloveniji, vključitev v neko bodočo
                           asociacijo na balkanskih tleh - govori se o carinski, nekateri govorijo
                           celo o monetarni uniji. Ta cena je prav gotovo previsoka.</p>
                        <p>Ta cena, ki nam jo zdaj ponujajo - ekonomske sankcije; mislim, da moramo
                           danes ugotoviti - je tudi previsoka. Enostavno ne smemo dovoliti, da
                           gospodarsko "shiramo" ravno s strani tistih, od katerih pričakujemo
                           pomoč. V dokumentu, ki nam ga je gospod minister predstavil oz. njegov
                           ekspoze omenja tudi (ne vem zdaj točno kje) asociacijo v Evropsko
                           skupnost. Tudi to je lahko v tem trenutku za Slovenijo visoka cena,
                           čeprav se zdi na prvi pogled rešitev. Eno je politična asociacija, drugo
                           je gospodarska. Vemo, da gospodarska asociacija z Evropo je dolgotrajen
                           proces. To za nas v tem trenutku ne more biti rešitev.</p>
                        <p>Zato predlagam, da se danes, najkasneje pa po 2. decembru, dokončno
                           dogovorimo o naši situaciji, o tem, kakšne imamo možnosti, da bomo
                           vključeni v normalne gospodarske tokove - takrat naj bi bile znane
                           olajšave Evropske skupnosti. Če te olajšave za nas ne bodo toliko ugodne,
                           da nam bodo omogočile normalno preživetje, predlagam, da se takrat
                           dogovorimo o novi politiki do vključevanja v Evropo, v evropske tokove,
                           kar naj bi naša delegacija na haaški konferenci tudi pojasnila oziroma
                           naj bi celo pogojevali udeležbo na tej konferenci. Hvala.</p>
                        <p>Še nekaj, oprostite. Imam še eno pripombo na ekspoze gospoda ministra
                           Rupla. Na drugi strani govori o tveganju in sicer o tveganju za
                           samostojnost, o čemer je že govoril pred iztekom moratorija in hkrati
                           spet ponavlja, da je tudi to, kar zdaj delamo, se pravi uveljavljanje
                           samostojnosti in priznanja, ene vrste tveganje. Mislim, da mu že njegov
                           naslednji odstavek pove, da bi bilo tisočkrat hujše tveganje ostati v
                           tisti asociaciji, kjer smo prej bili. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Gospod Peter Reberc.</p>
                     </sp>
                     <sp who="#sp.RebercPeter">
                        <speaker>PETER REBERC:</speaker>
                        <p>Spoštovano  predsedstvo, spoštovani zbor! Dovolite, da v zvezi s podanim
                           poročilom oziroma ekspozejem postavim nekaj vprašanj, na katera bi bilo
                           potrebno odgovoriti, predno gremo v sprejemanje (kot v zadnjem odstavku
                           predlaga gospod zunanji minister). Na 1. strani tega ekspozeja je
                           napisano, da je to poročilo dano v imenu štirih inštitucij. Zanima me
                           predvsem, na kateri seji je Izvršni svet Republike Slovenije sprejel to
                           poročilo in na kateri seji je Komisija za mednarodne odnose obravnavala
                           to poročilo, čeprav vem, da je bilo rečeno, da poročilo bo dal, ampak
                           komisija pa besedila ni obravnavala. To je formalno.</p>
                        <p>Glede vsebinske razprave pa velja najprej opozoriti, da kot dokument ne
                           šteje napisani ekspoze, ampak govorjeni tekst in v okviru tega
                           govorjenega teksta smo lahko slišali besedilo, dovolite, da ga preberem
                           (ker je to del mangetograma(: "Da bi preprečili ohranjanje takšnih ali
                           drugačnih zvez na srednjeevropskem prostoru, so se omenjeni kabineti
                           ukvarjali z mislijo o takojšnji amerikanizaciji tukajšnjega življenja z
                           mislijo o uporabi latinsko-ameriškega gospodarskega in političnega
                           koncepta in z mislijo o ekonomski in lastninski šok terapiji, ki bi
                           preprečila, ohranitev značilne srednjeevropske ureditve". Če je gospod
                           predsednik Predsedstva tukaj rekel, da gre za poročilo in razpravo, ki
                           naj dokaže našo mednarodno zrelost, se pa osebno bojim, da bi lahko šlo
                           za poročilo (v kolikor bi bilo sprejeto), ki bi dokazovalo neko našo
                           mednarodno politično naivnost, ustvarjanje strahov, ki so dejansko
                           neutemeljeni. Namreč, vprašam se, kaj bi pomenila in kdo se ukvarja s to
                           mislijo o amerikanizaciji tukajšnjega življenja, kdo predlaga uvedbo
                           latinsko-ameriškega gospodarskega in političnega koncepta, se pravi,
                           kateri so ti krogi, ali so to atlantski krogi, ki jih pozneje navaja,
                           oziroma katere države so to. Potem končuje ta govorjeni del( ki ga ni v
                           tekstu) še z ugotovitvijo oziroma stavkom: "Bistveno je, da se tudi
                           navznoter pripravimo na odpor zoper takšno ali drugačno kolonizacijo in
                           zoper uvrščanje med države, ki jim gre bodisi za postavitev, bodisi za
                           ukinitev takšnih ali drugačnih alians". Če ta del primerjamo z drugim ali
                           pa z nadaljevanjem poročila, kjer pa vendarle predlaga neko jugo EFTA,
                           jugo KVSE, potem je tukaj poročilo s samim seboj v nasprotju; ker samo
                           poročilo potem predlaga takšno ali drugačno alienaso ali takšne ali
                           drugačne alianse. Prvi pogoj za sprejem takega poročila je, da je tekst
                           konsistenten in drugič, da je dejansko razumen in da dokaže mednarodno
                           zrelost, ne pa, da kopiči strahove, ki so neutemeljeni in ki jih v bistvu
                           ni. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Gospod Jože Smole.</p>
                     </sp>
                     <sp who="#sp.SmoleJože">
                        <speaker>JOŽE SMOLE:</speaker>
                        <p>Spoštovani! V letih največjega vzpona in tudi ugleda v mednarodni
                           dejavnosti Jugoslavije koncem petdesetih in v začetku šestdesetih let,
                           zlasti po beograjski konferenci neuvrščenih držav, se je začela
                           uveljavljati mentaliteta jugocentrizma, kot da se svet vrti okrog
                           Jugoslavije. Na to opozarjam zaradi tega, ker je ta jugocentrizem ogromno
                           škodoval Jugoslaviji in njenim mednarodnim dejavnostim.</p>
                        <p>Zato menim, da bi se pravočasno morali upreti kakršnikoli miselnosti
                           slovensko-centrizma, da se svet ali Evropa vrti okrog Slovenije. To v
                           ničemer ne zmanjšuje naše odločnosti v obrambi suverenosti, zagotavljanja
                           suverenih pravic Republike Slovenije, samo zahteva, da smo v mednarodni
                           dejavnosti realni, stvarni. Mislim, da je v začetku, ko je prišlo do
                           spremembe v Sloveniji in do nove vlade, da je na zunanjem političnem
                           področju bilo precej nestvarnih ocen, zaletavanja, določenega romantizma,
                           da je pa po izkušnjah ta zunanja politika Republike Slovenije postala
                           dokaj realna. Mislim, da moramo graditi na realnosti in se ne moremo
                           postaviti samo v vlogo, kaj bi si mi želeli, ampak je treba, seveda ob
                           zagotavljanju naših interesov, upoštevati realne odnose. Konec koncev
                           borba za mednarodno priznanje ni enostavna zadeva. Tudi v času NOV smo
                           bili kar prepričani, da bo lahko šlo s priznanjem nove Jugoslavije, pa
                           smo morali pristati na sporazum s kraljevsko vlado in je prišlo do
                           sporazuma Tito - Šubašić, ker je seveda bilo upoštevanje realnosti. Po
                           Informbiroju in napadu, po agresivni politiki Stalina proti Jugoslaviji,
                           smo bili prepričani, da nas bo Zahod takoj podprl. Pa je trajalo zelo
                           dolgo, da nas je Zahod podprl, zelo dolgo, kar pa ne pomeni, da se mi
                           nismo borili za podporo Zahoda. Recimo 1949. leta, ko je Jugoslavija
                           postavila kandidaturo za Varnostni svet in je bila ta kandidatura zelo
                           pomembna, je Velika Britanija bila odločno proti jugoslovanski
                           kandidaturi in je podpirala sovjetsko stališče, ker se je sklicevala na
                           gentelmanski aranžma, po katerem velike sile dajejo zagotovilo, da mesto,
                           ki pripada Vzhodni Evropi, pripada članici sovjetskega bloka.</p>
                        <p>Oprostite za ta zgodovinski ekskurz. Z njim želim samo opozoriti na to,
                           da je potrebna velika doza realnosti pri vseh naših prizadevanjih ne samo
                           za mednarodno priznanje Slovenije ampak za vsestransko mednarodno
                           uveljavitev Republike Slovenije. Poglejte, danes je v Ljubljanskem
                           Dnevniku objavljena izjava lorda Carringtona, kjer je rekel, da je težko
                           postaviti opero brez primadone in seveda dal vedeti, da je primadona
                           Srbija. Jaz se s takšno prispodobo in pa interpretacijo lorda Carringtona
                           ne strinjam. Ne morem pa mimo dejstva, da velik del Zahodne Evrope in ZDA
                            vendarle v ospredje postavlja Srbijo in se vrti okrog Srbije. Nam to ni
                           v interesu - da ne bo to mojo razlago kdo napačno razumel. Samo to so
                           realnosti, katere je treba upoštevati.</p>
                        <p>Zato mislim, da je vendarle potrebna osnovna ugotovitev, da je naša
                           delegacija na haaški konferenci delovala dokaj učinkovito in da je
                           izhajala iz načelnih opredelitev. Ne vem koliko bi lahko kakšna druga
                           delegacija več dosegla na haaški konferenci (s tem, da haaška konferenca
                           še ni zaključena). Mislim, da moramo mi kot Skupščina dati priznanje tudi
                           za vsa ostala prizadevanja za mednarodno uveljavljanje Republike
                           Slovenije, od delovanja Izvršnega sveta in njenega predsednika, do
                           delovanja Gospodarske zbornice, do delovanja gospodarskih, znanstvenih in
                           kulturnih inštitucij, do seveda zelo pomembne vloge posameznikov, ki s
                           predavanji nastopajo v svetu, zlasti v Evropi in ZDA, kar vse skupaj sodi
                           v širok spekter mednarodne dejavnosti Republike Slovenije. Potemtakem
                           nikakor ne gre tega vezati izključno samo na državno linijo, ampak je
                           treba upoštevati številne druge kontakte, od strankarskih do osebnih
                           kontaktov, ki vsak po svoje prispevajo svoj delček pri zagotavljanju
                           našega skupnega cilja.</p>
                        <p>Glede ekspozeja zunanjega ministra Dimitrija Rupla si upam vendarle tu
                           trditi, da v osnovi odraža vsebinske razprave, ki smo jih vodili v
                           skupščinski Komisiji za mednarodne odnose. Ne govorim zdaj za vsako
                           podrobnost, ampak osnovna smer tega ekspozeja je na liniji vsebinskih
                           razprav v naši skupščinski komisiji. Mislim, da je bilo zagotovljeno tudi
                           zgledno sodelovanje skupščinske komisije in zunanjega ministra(kar bi
                           sveda moralo biti samo po sebi normalno), da je bilo zagotovljeno zgledno
                           sodelovanje s predsednikom predsedstva in upam, da bo (po včerajšnjem
                           prihodu na komisijo) tudi zgledno sodelovanje v prihodnje s predsednikom
                           Izvršnega sveta gospodom Lojzetom Peterletom.</p>
                        <p>Tu bi repliciral na to, kar je govoril Pintar, ki je napadel ali pa
                           kritiziral skupščinsko Komisijo za mednarodne odnose, da se ne ukvarja z
                           ekonomskimi problemi ali pa, če sem ga prav razumel, da so ekonomski
                           problemi tam nakje na zadnjem mestu. To ni res. Skupščinska Komisija za
                           mednarodne odnose se je zelo veliko ukvarjala z ekonomsko komponento in
                           tudi v teh predlaganih sklepih je velik poudarek ravno na ekonomskih
                           odnosih.</p>
                        <p>Čudi me izvajanje kolege Starca, ki govori, da ima italijanska narodnost
                           privilegij. Ne vem v čem je ta privilegij. Prav tako moram reči, da
                           zavračam teorijo o reciprociteti, kajti položaj manjšine ne more biti
                           predmet trgovanja.</p>
                        <p>Mi imamo že leta nazaj principelno stališče glede narodnostnih manjšin in
                           uveljavljanja  njihovih vsestranskih pravic. Jasno, da se borimo za
                           Slovence v Italiji, Avstriji, na Madžarskem, ampak nikdar ne moremo te
                           stvari postavljati v smislu mešeterjenja ali pa neke trgovine na tem
                           področju, ampak izhajamo z načelnih stališč. In moram reči, da ravno ta
                           načelna opredelitev, ki zagotavlja polno enakopravnost  italijanske in
                           madžarske manjšine ali narodnosti v Sloveniji je tudi prispevala k
                           ugledu, ki ga ima Republika Slovenije na haaški konferenci in pogovorih
                           in odnosih z Evropsko skupnostjo.</p>
                        <p>Kar se pa tiče namigovanja kakšni so odnosi Socialistične stranke
                           Slovenije s Socialistično internacionalo glede priznanja, pa mislim, da
                           bi se bilo smešno spuščati v kakršnokoli razpravo, ker so znani
                           dokumenti, ki jih je Socialistična stranka Slovenije poslala
                           Socialistični internacionali.</p>
                        <p>Predlagam oz. zavzemam se za to, da z določenimi modifikacijami sprejmemo
                           predlog stališč, ki jih je pripravila skupščinska Komisija za mednarodne
                           odnose, ker mislim, da so vendarle postavljene osnovne sestavine naše
                           dejavnosti v tem trenutku in mislim, da se ne bi smeli preveč zapletati z
                           podpičji in dvopičji, ampak da moramo videti, kaj je osnovna usmeritev
                           teh predlaganih stališč. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Besedo ima Janko Halb.</p>
                     </sp>
                     <sp who="#sp.HalbJanko">
                        <speaker>JANKO HALB:</speaker>
                        <p>Spoštovani predsednik, cenjeni zbor, lepo pozdravljeni ! Začel bi tam,
                           kjer je bilo največ govora o formi poročila, ki ga je dal zunanji
                            minister dr. Rupel. Če pogledate samo to glavo tega ekspozeja: v levem
                           kotu je grb, potem Republika Slovenije in Ministrstvo za zunanje zadeve.
                           Koliko sem jaz seznanjen je to Ministrstvo za zunanje zadeve še vedno
                           včlanjeno v kontekst IS Skupščine Republike Slovenije, zato me preseneča,
                           da ni tudi ene nadglavice oz. enega nadnapisa da pač gospod Rupel je še
                           zmeraj pod taktirko gospoda Peterleta. Če smo pozorno poslušali njegov
                           ekspoze v eni sami besedi ni omenil svojega šefa in jaz sem zelo
                           razočaran, ker po drugi strani je tudi gospod Rebec rekel, da se sprašuje
                           kdaj je tekst sprejemal IS oz. vsaj nek pregled imel nad njim, ker,
                           verjetno, če bi IS to verificiral, gospod Rupel danes ali ne bi smel
                           govoriti ali pa ne bi govoril o tistem 4. rajhu.</p>
                        <p>Naslednja zadeva, ki jo moram povedati je ta, da vedno ko o
                           zunanjepolitičnem položaju razpravljamo se nam nekam mudi; tudi danes se
                           je to manifestiralo z uro odhoda aviona predsednika Predsedstva gospoda
                           Kučana in pa ministra na Češkoslovaško. Torej stalno smo pod nekim
                           imperativom in verjetno  bo zdaj tudi del razočaranja, da tega stališča
                           ali pa ekspoze gospoda ministra ni že sprejet. Dobro je, da je pred mano
                           govoril gospod Jože Smole, ki je član Komisije za mednarodne odnose in je
                           imel zmeraj veliko pripomb na platformo priprave obiskov in vsega tega.
                           Nekaj vprašanj, ki se mi porajajo bom navedel in smatram, da bi taka
                           vprašanja mogla komisija postaviti tudi vsem tistim, ki se s slovensko
                           zunanjo politiko ukvarjajo, pa naj je to gospod ministrski predsednik ali
                           zunanji minister ali tudi, če je gospod predsednik predsedstva voljan
                           včasih odgovarjati.</p>
                        <p>Torej kaj smatram, da ni danes povedano ? Čisto splošno rečeno je gospod
                           Rupel v svojem povzetku dal vsoto medijskih poročil; vse to je zdaj na
                           enem mestu popisano in kot dokument poslancem predloženo. Prepričan sem,
                           da vse to, kar je minister povedal, smo že deset krat slišali in ni nič
                           novega povedal. Zakaj ni povedal konkretneje je vprašanje ali je zgolj
                           slučaj, da je danes sedel na levi strani; ker prva dva govornika, ki sta
                           vehementno poudarjala kvaliteto njegovega ekspozeja in s tem verjetno
                           tudi promovirala poglede lastnih strank (SDP je dalo celo 9 točk; po
                           drugi strani je vprašanje, zakaj to gospod Borut Pahor ni dal v kontekst
                           stališč komisije vgraditi, nekatera bi bila verjetno tudi sprejeta). Prav
                           zato se sprašujem, zakaj ta vprašanja niso bila tam postavljena in ko
                           bomo na koncu potem dajali zadolžitve Komisiji za mednarodne odnose, sem
                           prepričan, da ni dobro, da zdaj mi to z amandmaji sprejemamo, pač pa da
                           komisija posluša današnjo razpravo, se usede na sejo, pripravi do jutri
                           nova stališča z upoštevanjem teh in šele takrat, ko bomo tisto videli,
                           bomo lahko z amandmajem vejico popravili ali karkoli takega je.</p>
                        <p>Sprašujem se, ali je kdo postavil vprašanje, torej kakšna je tista
                           harmonija, ko se ljudje v Haagu usedejo za okroglo mizo, kako se tam
                           gledajo in kaj kdo komu pove tudi tako bilateralno, kot star prijatelj
                           ali karkoli in me zanima, ali so torej te glavne ovire za priznanje
                           Slovenije tudi določeni ultimati, ki se jih posamezne republiške
                           delegacije ali pa posamezni predsedniki, ali tam javno, ker ni prišlo v
                           medije ali pa tudi direktno kot ultimate dali, da ne bomo sodelovali več
                           na Haaški konferenci, če bo kdorkoli Slovenijo priznal. Po drugi strani
                           se mi poraja popolnoma paradoksalno in nasprotno, možnost, da bi pač
                           Srbija ali pa njeni predstavniki v Haagu predlagali, priznate Slovenijo,
                           to bo pospešilo rešitev krize v Jugoslaviji in sem prepričan, da bi
                           takrat tudi mogoče kdo tam tako drugače reagiral.</p>
                        <p>Naslednje me zanima: ali zunanje ministrstvo ( ki je v tem ekspozeju to
                           pozabilo napisati ) ve ali pa vsaj upa prognozirati (da se ne bo potem
                           sklicevalo na nastope nekaterih kaj jaz vem katerihkoli posameznikov),
                           kolikor držav članic EGS, (ker jih je 12 oz. 13) je pa pripravljeno to,
                           ker nemško stališče je tako, bomo vendar ne zato, ker še drugi niso;
                           potem imamo Avstrijo, ki ni članica in je tudi tako; tudi Italijani nam
                           obljubljajo; nikoli pa nisem slišal, da je Velika Britanija tudi nekaj
                           takega rekla, da pač čaka, da bo Nemčija prej; ali pa Francija. Torej to
                           je enkrat potrebno vedeti in na tiste punkte potem usmeriti tudi
                           zunanjepolitično dejavnost. Ne pa da zdaj mi hočemo v tem trenutku
                           obiskati vso Evropo. Ko bo Evropa za nami, se bo verjetno šlo, kaj jaz
                           vem, v jugovzhodno Azijo, na Bližnji Vzhod ali Latinsko Ameriko itn. in
                           potem bo ta proces dolgo trajal.</p>
                        <p>Gospod Kučan je rekel, da so nekateri argumenti, ki nam predvidevajo hude
                           čase, da pa jih nihče ni tukaj povedal in zelo nekonstruktivno je, da
                           morajo poslanci politične prvake opozarjati, da so to tisti argumenti. Ne
                           vem ali se uradni oz. izvoljeni politiki bojijo te argumente tudi
                           povedati, ker zdaj, če je ta avditorij skupščina, da bi do neugodnih
                           odmevov prišlo. Ne vem, ali priznavajo ( in v to bi morala potem Komisija
                           za mednarodne odnose takoj usmeriti vso dejavnosti in vse to), če je to
                           odprava družbene lastnine, da nas Evropa zaradi tega noče priznati (jaz
                           mislim, da ni samo Evropa, ki nas ne bi priznavala, pač pa tudi vsi
                           drugi), potem ali je mogoče to Demos, ali je neuvrščenost Slovenije ( ker
                           se še nikoli nismo jasno izrazili, da nismo več neuvrščeni ali zdaj lahko
                           tudi pričakujemo, da bodo neuvrščeni sklicali neko mirovno konferenco o
                           Jugoslaviji, na katero bo zopet Slovenija šla kot pač tisti mucek, ki
                           vedno pride, ko ga nekdo pokliče), potem ali so to ne vem kakšni arhaični
                           ostanki realsocialističnega sistema (kot je gospod Pintar govoril), ali
                           je to nedemokratičnost slovenske družbe, ali je to vprašljiva fiksnost
                           slovenskih meja, ali je to, sedaj v medijih in pa v opoziciji forsirana ,
                           vladna kriza, ali bodo mogoče nove volitve prinesle tudi prizadevanje
                           Slovenije, ali je neki novi nacionalizem v Sloveniji (ker to nam zdaj
                           stalno nekdo očita, da  je že zelo, kako bi rekel, bogokletno, če nekdo
                           pove, da je Slovenec, da je slovenska država in ne Republika in vse to)
                           ali nas vsaj svet priznava kot državotvoren narod, ki ima to pravico,
                           (ker to smo na plebiscitu sami si rekli); zdaj pa bi od teh politikov, ki
                           hodijo po svetu, rad slišal, ali nam tudi drugi to priznavajo in kako
                           bodo to realizirali.</p>
                        <p>Naslednje me zanima (ker minister včasih po uradnem sestanku ostane še
                           tudi drugi dan kje), kakšen je odnos tujih medijev do tega problema (dan
                           po obisku našega eminentnega politika ali dan po sestanku haaške
                           konference), kaj tuji tisk in mediji poročajo, da se malo s tem
                           seznanimo, ali je tudi javno mnenje zunaj nasprotno našim prizadevanjem.
                           Nadalje so aktualni ti ekonomski ukrepi EGS in me zanima, ali realno
                           ocenjujemo, tudi v zunanjem ministrstvu, kakšen je odnos tujih
                           gospodarskih asociacij do tega, da je zdaj sankcij deležna vsa
                           Jugoslavije in v tem kontekstu tudi Slovenija; kar poglejte, ni nobene
                           uradne prepovedi, da ne bi bilo možno nadaljne  gospodarsko sodelovanje,
                           ampak kaj se zgodi: zaradi ukinitve preferenčnosti bodo neke višje carine
                           in bo tisti tuji partner imel manjši dobiček, po drugi strani pa zdaj
                           seveda že v podjetjih zahtevajo, da vlada naj kompenzira in pokriva te
                           izpade.</p>
                        <p>Ne vem, če je v proračunu to kjerkoli predvideno. Mi imamo tudi eno od
                           možnih točk interpelacijo. Zdaj je vse vprašanje, kaj je tu na pravem
                           mestu, kaj ne.</p>
                        <p>Iz osebnih informacij imam recimo tako mnenje ali pa prepričanost, da
                           tuji biznismeni  še zmeraj niso prepričani, da je v Slovenijo varno
                           priti. Enostavno nekateri (sem tam blizu meje) gospodarstvenik ali pa
                           tisti partnerji rečejo, pridite po nas do meje, ker nam naša
                           zavarovalnica ne krije prehoda jugoslovanske meje s Slovenijo, če je
                           karkoli kakšen riziko, da se nam kaj zgodi.</p>
                        <p>Naslednje vprašanje, ki bi ga tudi Komisija za mednarodne odnose lahko
                           postavila tem ljudem je, ali bi recimo padla katera vlada v Evropi zaradi
                           pritiska drugih evropskih držav ali lastne opozicije, če bi priznala
                           Slovenijo. To je tisto; nekaj je uradna informacija, nekaj je pa tudi
                           tako; kakšna je tu vloga raznih lobijev - recimo lobizem je tudi to, da
                           nekdo dela mimo uradnega, se prizadeva za priznanje ali pa da ga ovira;
                           to je zelo eminentno na področju finančnega osamosvajanja Slovenije.</p>
                        <p>Naslednje, kar sem že prej govoril: verjetno je naš zunanji minister
                           najintenzivnejši, sedanji minister po številu potovanj, po drugi strani
                           pa nisem še slišal, da smo plasirali ali poslali kam kakšno povabilo, naj
                           nas ta in ta politik, državnik obišče, pa je povabilo zavrnil ali pa vsaj
                           vljudno rekel, odložimo ga do takrat, ko boste priznani ali tako
                           naprej.</p>
                        <p>Zelo rad bi, da bi enkrat jasno povedali, kateri so tisti posamezniki (in
                           mislim, da to komisija ali pa predsednik Predsedstva lahko zahteva. Naj
                           se minister tudi izjasni, ki tako neugodno na priznanje Slovenije vpliva:
                           ali je to gospod dr. Pučnik, gospod Peterle ali gospod Gros, (ki so
                           napadali, ko je prišel iz Argentine) in tako naprej.</p>
                        <p>Naslednje kar imam, je konkreten predlog. Organizacija združenih narodov
                           se bo ukvarjala s Slovenijo. Ali je možnost, da ta skupščina predlaga, da
                           gospod predsednik Skupščine obišče sedež Organizacije združenih narodov,
                           zaprosi za sestanek gospoda DeCuellar-ja  in naj mu vnaprej objasni tudi
                            ta stališča iz te razprave ali pa eno konsistentno informacijo, kako
                           bomo s tretmanom, če bo naftni embargo in vse to. Kar se tiče konkretnih
                           stališč, zato predlgam, da ne bi sedaj popravljali tega stališča.
                           Poglejte pod točko 1 piše: "Skupščina Republike Slovenije ugotavlja, da
                           organi bivše SFRJ ne upoštevajo, da Slovenija ni več del Jugoslavije."
                           Tudi to moramo reči, da Evropa tega ne upošteva, ali pa ves mednarodni
                           politični svet.  Mi moramo enkrat to povedat dokončno. Ne pa samo, da
                           Jugoslavija ne upošteva, ker njih malo briga ali bo Kostić tako izjavo
                           dal ali tako, in bo rekel,  da velja to še za Jugoslavijo. Hvala
                           lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Andrej Muren. Prosim še prej Jaša Zlobec.</p>
                     </sp>
                     <sp who="#sp.ZlobecJašaL">
                        <speaker>JAŠA L. ZLOBEC:</speaker>
                        <p>Lep pozdrav. Imam zelo kratko repliko. Rad bi položil poslancem na srce,
                           da ni demokracija, če pride kdor koli za mikrofon in govori karkoli mu
                           pade na pamet. To ni demokracija, to je kvečjemu Hydepark. Prosim
                           slovensko vlado, da čimprej v Tivoliju organizira shod, ker mislim, da bo
                           to zelo zdravo za slovensko parlamentarno življenje. Drugič, ko poslušam
                           govorce, se lahko stokrat strinjam s predsednikom Kučanom, da nas
                           resnično čakajo zelo hudi časi. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Gospod Muren prosim.</p>
                     </sp>
                     <sp who="#sp.MurenAndrej">
                        <speaker>ANDREJ MUREN:</speaker>
                        <p>Hvala za besedo. Spoštovano predsedstvo, gospe in gospodje ! Moram reči,
                           da sem proti taki informaciji oz. ekspozejem, kot ga je podal gospod
                           Rupel ker sodim, da naša delegacija v Haagu ni zadovoljivo opravila
                           svojega dela. Dokaz za to je splošna situacija in razvoj dogodkov v
                           Jugoslaviji, uvedeni ekonomski ukrepi proti Jugoslaviji, iz katerih pa
                           Slovenija ni izvzeta in se tudi  prav nič ne ve ali 2.12. bo ali ne,
                           kljub temu, da je bila ves čas zelo kooperativna. Moti me tudi,
                           samovšečen ton tega ekspozeja, za kar ne vidim nobenih razlogov. Sodim,
                           da se neuspeh delegacije v Haagu skuša prikriti s takimi izjavami kot so
                           vmešavanje lastninjenja v to priznavanje oz. nepriznavanje Slovenije,
                           govorjenje o 4. raihu, da ne govorim o izjavi, ki je na prvi strani tega
                           poročila, ki pravi, da nekateri posamezniki še vedno delujejo po svoje in
                           s tem zmanjšujejo uspeh naših skupnih prizadevanj. Kateri so ti
                           predstavniki oz. posamezniki, ki zmanjšujejo naš uspeh ? Tukaj bi
                           postavil zlobno vprašanje, če sta mogoče to gospod Kučan ali  morda
                           gospod Rupel? Naša skupščina bo lahko kakršenkoli zavezujoč sklep
                           sprejela šele takrat, ko se  bodo na teh pogovorih pojavili kakšni
                           konkretni pozitivni rezultati. Če bomo kakšen sklep sprejemali prej, se
                           pa lahko zgodi, da bomo naredili napako, ki bo podobna brionski, ki se mi
                           zdi čedalje večja, bolj ko je časovno oddaljena. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala. Zvone Žagar.</p>
                     </sp>
                     <sp who="#sp.ŽagarZvone">
                        <speaker>ZVONE ŽAGAR:</speaker>
                        <p>Spoštovani kolegi, kolegice ! Naj povem svoje mnenje, da tudi zame
                           predlagana stališča skupščinske komisije za mednarodne odnose, niso taka,
                           da bi jih bilo potrebno podpreti oz. se strinjati z njimi in bi bilo
                           treba nekoliko koreniteje korigirat pristop k temi. Za mene je bistveno,
                           da Slovenija sodeluje na haaški konferenci samo še kot subjekt, ki se
                           pogovarja edino o sukcesiji oz. o delitveni bilanci. To je edina tema, ki
                           bi se jo mi še lahko šli. To smo tudi posredno s sklepi Skupščine že
                           povedali. Vendar zamisliti bi se morali nad terminom oz. nad dogajanjem,
                           ki se mu reče sankcije proti Jugoslaviji. Mi smo se sami deklarirali za
                           samostojno državo, kar pomeni, da smo iz Jugoslavije izstopili. To smo
                           sami deklarirali. Hkrati pa dopuščamo sankcije proti Sloveniji preko
                           Jugoslavije iz katere smo že odšli. To smo tudi formalno dopustili in
                           dovolili takrat, ko smo se odločali o tem, da bomo še sodelovali na
                           haaški konferenci, seveda s tem namenom, da bo naša sukcesija in
                           delitvena bilanca ena od bistvenih tem in kot vzrok našega sodelovanja.
                           To zadnje je bilo očitno samo za slovensko javnost; ker mi sodelujemo -
                           res ne vem zakaj - na haaški konferenci, ker o tej zadevi sploh še ni
                           bilo govora. Zato bi predlagal, da je tudi to ena od tistih korektur, ki
                           bi jih bilo potrebno narediti pri predlogu stališč skupščinske komisije
                           za mednarodne odnose.</p>
                        <p>Glede pridobitve priznanja je vsekakor najbolj pomembno, da pridobimo
                           priznanje sosednjih držav. Med tem pa seveda štejemo Avstrijo, Madžarsko,
                           Italijo in pa Jugoslavijo.</p>
                        <p>Predvsem slednja je tista, ki je za naše priznanje zelo pomembna - seveda
                           Jugoslavija ne v takem smislu kot je bila, vendar Jugoslavijo, ki ostaja,
                           ki je trenutno, to je pa v nekem smislu sicer Srbija, vendar brez tega
                           priznanja Jugoslavije Slovenija ne bo priznana, čeprav bo morda dobila
                           formalno priznanje. V tem smislu bi bilo treba izkoristiti:</p>
                        <p>1. nevtralno politiko Slovenije; 2. dejstvo, da med Srbi in Slovenci ni
                           bilo nikdar nekega posebnega sovraštva in 3. dobre poslovne odnose in
                           tako dalje. Poudarjam - priznanje formalno, ki ga bomo dobili in smo ga
                           že od nekaterih držav, je samo formalno priznanje, mi pa potrebujemo
                           dejansko priznanje, ki se mu prevedeno reče upoštevanje. Mi ne
                           potrebujemo nobenega formalnega priznanja, ampak samo to, da nas svet
                           upošteva in to je dovolj. V tej zvezi še enkrat opozarjam na povezavo med
                           priznanjem, ki je za nas ključna, to je priznanje od Jugoslavije, ki bi
                           nas morala dejansko priznati, to pomeni upoštevati. Takrat mi ne bomo
                           imeli več problemov.</p>
                        <p>Oba dokumenta, še enkrat, nista primerna, po mojem mnenju, za
                           verifikacijo. Delegacijo, ki jo ni imenovala Skupščina in ki nastopa v
                           Haagu in predstavlja Slovenijo, po mojem mnenju, v tem momentu, ne
                           zasluži pozitivne ocene. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Gospod Jakič.</p>
                     </sp>
                     <sp who="#sp.JakičRoman">
                        <speaker>ROMAN JAKIČ:</speaker>
                        <p>Hvala za besedo. Če se boste spomnili naš videospot ZSMS-ja je bil "dost
                           mam"; in čedalje bolj se mi zdi, da bo tukaj treba ta videospot na panoju
                           obesiti, da imam dosti take in tovrstne diskusije v tem parlamentu.
                           Namreč vedno želimo po nekem drugem ovinku speljati neko čisto tretjo
                           stvar. Začel bi s tem, da osebno podpiram ekspoze ministra, podpiram
                           stališča komisije. Rad bi pa povedal, da če je gospod Marjan Starc napol
                           dojel ta dokument, je to njegov problem. Upam pa, da je dojel to, da ne
                           gre za rušenje ekspozeja oziroma, da ne gre za ekspoze in vsebino, ampak
                           da gre za rušenje gospoda Rupla in da so to te igrice, ki se jih zdaj
                           igra Demos, razkol znotraj Demosa, in zato bi vas prosil, da bi
                           prizanesli poslancem Liberalno-demokratske stranke, in seveda tudi
                           drugim, in se kregali v Poljčah, ne pa to prenašali v tale zbor. To
                           seveda priča vrsta razprav, ki so bile v tem zboru, od gospoda Reberca,
                           ko je govoril o tem, da to, kar je gospod Dimitrij Rupel pravil. Seveda
                           gre, to je tenzija. Gospod Dimitrij Rupel je s tem hotel povedati, da je
                           Sachsov model privatizacije nesprejemljiv za njega in še za nekatere
                           poslanske klube. Tudi to kar je govoril gospod Halb, o tem ali je glava
                           zdaj od ministrstva ali je od Izvršnega sveta, sploh nima zveze. Zveza
                           oziroma bistvo je v tem, da gre tukaj za persono in ta persona je
                           Dimitrij Rupel in en del tiste stranke, ki je šla na svoje in ki je še
                           vedno znotraj, ne pa ekspozeja samega. Rad bi povedal tudi to gospodu
                           Halbu, da je dnevno časopisje tako domače kot tuje dostopno nam vsem,
                           zato lahko v zunanjem dnevnem časopisju preberete kaj si mednarodna
                           javnost misli oz. kaj časopisi pišejo en dan po konferenci v Haagu.</p>
                        <p>Najprej bi rad povedal, da tiste persone, ki škodijo (in jaz bi konec
                           koncev tudi rad vedel kdo so ti posamezniki), ampak če  govorimo o
                           sredinskih in levih internacionalah - liberalni demokrati seveda so v
                           liberalni internacionali angažirani - so sprejele dokument o priznavanju
                           Slovenije. Za tiste, npr. to sem tudi prej osebno gospodu Tomažiču rekel,
                           da je pa npr. gospod Van den Vroock krščanski demokrat po politični
                           usmeritvi in zato bi seveda lahko vrnil tisto vprašanje, kaj smo delali
                           na tem področju. Tako da bi lepo prosil, da v tem trenutku govorimo o
                           aktivnostih in sklepih, ki so na mizi, da pa pustite persono Dimitrija
                           Rupla za Poljče ali pa za katerekoli drug vaš notranji sestanek. Hvala
                           lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Dobro, prosim. Ali ste bili osebno replicirani ? No ? Potem
                           pa ni treba replike. Ne, ne bom. Besedo ima gospod Thaler.</p>
                        <p>Ne morem dovoliti, da se ta forum spremeni v medstrankarsko obračunavanje
                           in prepiranje in osebno obtoževanje. Na dnevnem redu imamo naš zunanje
                           politični položaj. Prosim, to ni miting. Imamo naš zunanje politični
                           položaj in ta dom, ta skupščina mora nekaj reči. Ali smo z dosedanjo
                           politiko zadovoljni, ali nismo. Če nismo, zakaj nismo, s čim nismo. Če
                           smo zadovoljni, ali naprej nadaljujemo; ali ne , če nismo zadovoljni. O
                           teh stvareh teče beseda in nič drugega. V redu. Hvala.</p>
                     </sp>
                     <sp who="#sp.ThalerZoran">
                        <speaker>ZORAN THALER:</speaker>
                        <p>Hvala gospod predsednik !</p>
                        <p>V tej razgreti debati, spoštovani zbor, bi rad dal nekaj kratkih
                           odgovorov v imenu ministrstva in pa potem izrazil svoje poslansko mnenje.
                           Bilo je precej besedi o gospodarski učinkovitosti Ministrstva za zunanje
                           zadeve in nasplošno vlade. Pri tem bi rad pripomnil in spomnil, da
                           Ministrstvo  za zunanje zadeve ves čas vlaga izjemen napor tudi na
                           področju gospodarskega sodelovanja s tujino in pri vzpostavljanju teh
                           kontaktov in odnosov na tem biznis nivoju. Rad bi vas spomnil, da je
                           dosežek, da je Slovenija tako hitro spet prišla do garancij agencij, ki
                           zavarujejo izvozne posle v posameznih državah, popolnoma zasluga tega
                           ministrstva. To so bile garancije za nas najbolj pomembnih držav Italije,
                           Nemčije, Avstrije in še nekaterih drugih. Iste sorte napor in verjamem
                           tudi, da bo do 2. decembra obrodil plodove, vlagamo tudi v primeru
                           sankcij Evropske skupnosti proti Jugoslaviji. V tem času je zaživela tudi
                           dr. Ocvirkova komisija za sodelovanje z Evropo na vladinem nivoju, kajti
                           gospodarsko sodelovanje s tujino je v precejšnji meri tudi medresorska
                           zadeva v vladi, predvsem ministrstev s t.i. gospodarskega dela in
                           verjamem, da bo ta komisija uspela usklajevati te medresorske zadeve. Za
                           ilustracijo naj rečem še to: ravno danes gre naš gospodarski minister, ki
                           ima funkcijo podpredsednika vlade, tudi z delegacijo v Prago.</p>
                        <p>Glede delegacije za Haag, bi rekel samo to, da je treba vedeti, da je
                           Predsednik republike, predsednik Predsedstva Milan Kučan osebno vabljen s
                           strani Lorda Carringtona in je s tem to vprašanje, ki ga je postavil
                            gospod Starman, po moje pojasnjeno.</p>
                        <p>Drugače pa se mi zdi, da je bistven problem današnje diskusije, ki se
                           kaže, problem odnosa tega zbora, do skupščinske  komisije za mednarodne
                           odnose. Vsak član te komisije vam lahko potrdi, da komisija zelo redno
                           zaseda, da je izredno podrobno obveščena o vseh aktivnostih na področju
                           mednarodnih odnosov, na področju aktivnosti Ministrstva za zunanje
                           zadeve, kaj ministrstvo počne, kaj pošilja, kakšni so odzivi o njej. In
                           menim, da bi bilo treba samo uporabljati. To pomeni, če so nezastopane
                           vse stranke, da je nujno, da ljudje v tej komisiji (po mojem mnenju)
                           zastopajo te stranke, to prenašajo nazaj v te stranke in da se glavnina
                           debate opravi v tej sami komisiji. Zato mislim, da so pozivi ne sprejeti
                           teh stališč in sklepov, ki jih predlaga komisija, pozivi izražanju
                           nezaupnice tej komisiji in to se bo moral ta zbor odločiti ali gre v
                           to.</p>
                        <p>Glede predlogov za priznavanje (to je bilo neke vrste vprašanje ali pa
                           trditev gospoda Grosa): dejstvo je, da je ministrstvo za zunanje zadeve
                           poslalo že 25. junija vsem državam predlog za navezavo polnih
                           diplomatskih odnosov, da je tekst s podobno vsebino poslal predsednik
                           republike vsem predsednikom ali suverenih držav, kjer so to kraljevine,
                           da je dopis s podobno vsebino poslal tudi predsednik parlamenta. Tako, da
                           to ne drži, da to ni bilo storjeno. (dali bomo tudi pisni odgovor s
                           konkretnimi datumi in pa teksti teh pisem).</p>
                        <p>Glede ratifikacije plačilnega sporazuma s Hrvaško (ker to je pomembna
                           stvar, ker se je treba navaditi na prakso, da parlament po zakonu o
                           zunanjih zadevah ratificira mednarodne pogodbe, ki so v njegovi
                           pristojnosti), moram povedati, da je Komisija za mednarodne odnose
                           obravnavala pobudo za ta plačilni sporazum, jo sprejela, tako kot je to
                           po zakonu o zunanjih zadevah, sedaj pa je stvar v fazi, da vlada to
                           pošlje Skupščini v ratifikacijo.</p>
                        <p>To je par stvari, ki sem si jih zapisal in na katere mislim, da je
                           potrebno odgovoriti, večino ostalih odgovorov bi se dalo najti v Komisiji
                           za mednarodne odnose ali pa tudi direktno na ministrstvu.</p>
                        <p>Rad bi dodal kot poslanec še tole, čeprav je o tem deloma govoril že
                           gospod Jakič. Razpravo tukaj doživljam kot nadaljevanje razprave iz
                           Poljč. Očitno je, da se nestrpnosti; in živčnost v Demosu prenaša na
                           profesionalno delo v sami vladi. Rad bi rekel to, da so v redkokateri
                           evropski državi premije, zunanji minister, predsednik republike iz iste
                           stranke ( v Italiji Krščanski demokrat in socialist, v Avstriji
                           socialisti in en od liderjev Ljudske stranke, v Nemčiji krščanski
                           demokrat in liberalec), vendar pa se nikjer v parlamentih teh držav ne
                           zgodi, da ne bi poslanci tudi iz nasprotnih strank s temi ljudmi
                           komunicirali in se na njih obračali oz. z njimi polemizirali spoštljivo.
                           Menim, da so persone kot so predsednik vlade, predsednik republike,
                           zunanji minister, inštitucije vsake države s katerimi je treba
                           komunicirati spoštljivo, kajti to je v nacionalnem interesu. Skrbi me
                           pritlehnost razprav, napadanja legitimnosti zunanjega ministra kot se je
                           to danes pokazalo. To je nivo razprav, ki je lahko ovira za priznanje; te
                           stvari so javne in tujina to še kako natančno opazuje. In mislim, da je
                           nacionalen interes, ki pa ga v tem trenutku pooseblja tudi zunanji
                           minister dr. Dimitrij Rupel kot predstavnik te države, da je ta
                           nacionalen interes nad trenutnimi razmerji v DEMOS-u.</p>
                        <p>Predlagam v tem smislu odločitev (oz. kadar bo to zbor sklenil) o
                           nadaljnji legitimnosti teh ljudi, o zadevah, ki so vam bile predložene in
                           o tem ali Slovenija nastopa še naprej z istim kursom v boju za svoje
                           mednarodno priznanje. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Besedi se je še prijavil gospod Urbančič.</p>
                     </sp>
                     <sp who="#sp.UrbančičMiloš">
                        <speaker>MILOŠ URBANČIČ:</speaker>
                        <p>Dejstvo je, da Jugoslavija doživlja na mednarodnem področju ekonomske
                           sankcije, ki nas hudo prizadevajo in da potem če pridemo do vprašanja o ,
                           kako bi rekel, učinkovitosti naše zunanje politike, moram reči, da ni
                           učinkovita in ne vpletati potem  tu odnose v DEMOS-u. Jaz moram s tega
                           gledišča to povedati.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Želi še kdo, gospod Gros želi.</p>
                     </sp>
                     <sp who="#sp.GrosVitomir">
                        <speaker>VITOMIR GROS:</speaker>
                        <p>Ne bi prišel  gor, ampak, ker je gospod Thaler pravzaprav potrdil mojo
                           tezo, da omenjeni niso zahtevali oz. poslali obvestil, da smo postali
                           samostojna država po 7.10. namreč on je govoril o datumu 25.6. to
                           potrjuje mojo tezo in zdaj sem res prepričan, da takrat 8 ali 7.10. niste
                           poslali obvestila, da smo postali samostojni in zaprosila, da nas
                           priznajo kot samostojno državo. Konkretno zunanji minister Gensch v
                           Nemčiji se nam sigurno ne bi lagal, ko je rekel, da v Nemčiji takega
                           obvestila niso prejeli več kot en mesec po tistem datumu 7.10. Hvala
                           lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Prosim.</p>
                     </sp>
                     <sp who="#sp.KorošecŠtefan">
                        <speaker>MAG. ŠTEFAN KOROŠEC:</speaker>
                        <p>Gospod predsednik in gospodje poslanci. Mislim, da je namen današnje
                           razprave o zunanjepolitičnem položaju Slovenije  in uresničevanju zunanje
                           politike Slovenije dvojen. Prvo, da se izvrši valorizacija dosedanjega
                           dela nosilcev slovenske zunanje politike in soglašam tudi z mnenjem
                           nekaterih razpravljalcev, treba je to v širšem kontekstu in znanstvenikov
                           in na kulturnem področju in tako dalje, kar se od prilike imenuje
                           strokovna simulacija zunanje politike. Mislim, da je to skupni
                           prispevek.</p>
                        <p>Če upoštevamo prehojeno pot, od brionske deklaracije do haaške
                           konference, mislim, da se v tem trenutku ponovno nahajamo, ali pa da smo
                           pred pomembnimi odločitvami razpleta celotne te aktivnosti. In s tega
                           vidika se mi zdi, da je potrebno, da se tudi kot poslanci, z odgovornim
                            nastopom in odgovornim odnosom, opredeljujemo.</p>
                        <p>Soglašam z mnenjem Smoleta, da je zunanja politika Slovenija realna in da
                           se taka profilira in da se taka tudi sprejema, jaz bi rekel, v zunanjem
                           svetu. Ni dovolj kar mislimo sami o sebi, ampak je važno kaj svet misli o
                           nas. Da bi pa dali lahko neko valorizacijo  ali neko oceno, moramo mi
                           imeti neke kriterije in jaz sem si za sebe izbral štiri kriterije.</p>
                        <p>Prvo mislim, da je ogromna evolucija v stališčih članic, vseh članic
                           Evropske skupnosti v odnosu do promocije slovenske opcije, do seznanjanja
                           Evrope in z razmerami v Jugoslaviji (bivši vzroki) in pa tudi
                           perspektivami rešitve. Verjetno bi to lahko tudi zelo podrobno objasnil,
                           vendar v tem trenutku se mi zdi, da to ni pomembno. Ugodna klima je. Jaz
                           bi takole rekel: procesi so nepovratno odprti za priznanje Slovenije,
                           države slovenskega naroda, težko pa je odrediti čas, kdaj bo ta trenutek
                           priznanja nastopil. In v tem se mi zdi, da se mi ne moremo izogniti, in
                           da bi to nerealno bilo, naporom, vztrajnosti, včasih pa tudi
                           potrpežljivosti, da bomo ta akt dosegli. Zato je pomembno, da pravzaprav
                           ponavljamo, kaj pričakujemo od Evropske skupnosti in da je naša
                           prioriteta priznanje Slovenije. To je nacionalni projekt, ki je bil
                           sprejet na plebiscitu, ampak za uresničevanje tega projekta, moramo
                           predpostavke v Skupščini in na vseh ostalih mestih ustvarjati. Zato
                           mislim, da je ta politika, ki je bila doslej, s temi rezultati,
                           uspešna.</p>
                        <p>Drugo se mi pa postavlja vprašanje, na katerega bi morali dati odgovor,
                           kako se postaviti za naprej, kako reagirati, kako se obnašati. Zdi se mi,
                           da je za odgovor na to vprašanje potrebno najprvo upoštevati svet, Evropo
                           in na koncu pozicijo Slovenije v tej Evropi, pa tudi v svetu. Zaradi tega
                           soglašam tudi  z ekspozejem in tudi s predlogom stališč komisije.
                           Predvsem se mi zdi, da je treba zagotoviti dinamičen pristop. Mogoče bomo
                           morali ta stališča čez en teden, čez 14 dni spreminjati, dograjevati,
                           ampak v tem trenutku se mi zdi, da je to tisto, kar mi potrebujemo.</p>
                        <p>Opozoril pa bi predvsem na tri, štiri elemente, kako se pravzaprav
                           postaviti, da ne bi devalvirali tega kar smo dosegli in našo pozicijo v
                           svetu, ki smo jo dosegli. Prvo vprašanje ali pa prvi element je odnos
                           Evrope ali pa Evropske skupnosti do Slovenije. Na eni strani je podpora,
                           ki iz dneva v dan raste, na drugi strani so pa pritiski. Kako se
                           postaviti v odnosu do podpore in kako se postaviti v odnosu do pritiskov
                           (da realno mi to vrednostimo)? Mislim, da je potrebno politiko, ki je
                           zastavljena, uresničevati; glede pritiskov, ki so predvsem v sankcijah,
                           ekonomskih sankcijah, pa mislim, da se bo to v kratkem času rešilo; mi
                           nimamo pravnih garancij, ampak vrsta stališč, informacij potrjuje, da se
                           bo to rešilo.</p>
                        <p>Drugi element, ki mi je v tem trenutku pomemben, je da se pravzaprav vse
                           zvezne inštitucije nahajajo v eni progresivni fazi razpada. To je carina,
                           Narodna banka, in tu bi še posebej apostrofiral  zvezne inštitucije  v
                           fazi razpada dodatno oteževale promocijo Slovenije, pa tudi posamezne
                           aktivnosti. Potrebno je s permanentnim delom in aktivnostjo
                           nevtralizirati negativne učinke in posledice delovanja vseh teh zveznih
                           inštitucij.</p>
                        <p>In tretjič. Nadaljevanje (mislim, da je to realnost, ki jo je treba
                           upoštevati), eskalacije, krize in vojne na teritoriju hrvaške lahko
                           distabilizirajo Evropo. Tega se Evropska skupnosti globoko zaveda, išče
                           rešitve, ki so v njenem interesu in mi moramo tukaj biti realni. Na eni
                           strani si želi Evropska skupnosti uveljaviti ne samo kot ekonomska sila,
                           ampak tudi kot politična sila, na drugi strani pa želi zagotoviti
                           ravnotežje notranjih odnosov. Mislim, da je to realnosti, ki jo moramo
                           upoštevati v sledečih fazah pogajanj in sicer, da bomo tudi v naših
                           političnih in notranih procesih, dogovorih upoštevali na nek način kaj se
                           dogaja v tem svetu in kateri politični faktorji bodo imeli vpliv; to je
                           realnost.</p>
                        <p>Zato se mi zdi, da je treba glede delegacije, ki bo v bodoče nastopala v
                           Haagu ali pa tudi v drugih oblikah sodelovanja in prizadevanj za
                           priznanje Slovenije, dve stvari podpreti: prvo je dati neko zaupanje tem
                           ljudem in drugo, fleksibilnost v stališčih.</p>
                        <p>In tretji element je kako se postaviti v odnosu do ekonomske dimenzije
                           (nekdo je tule imenoval ekonomsko diplomacijo) in pozicije Slovenije.
                           Situacija na ekonomskem področju (strinjam se z vsemi razpravljalci) je
                           izredno resna, zapletena, vendar s perspektive parih let moram povedati,
                           da sem optimist. Lahko bi dal argumente, ampak tukaj ne. To dimenzijo bi
                           skušal nekoliko razčleniti. Prvo je ta ekonomska diplomacija sestavni del
                           koncepcije ekonomske politike v Sloveniji in obratno je ona neločljiva
                           sestavina, komplet zunanje politike. In zdaj, če grem konkretno skozi
                           elemente. Prvo - uvedba gospodarskih sankcij. Upam , da bodo te sankcije
                           na nek način spremenjene in da bodo pozitivni ukrepi začeli delovati v
                           prihodnjem mesecu. Ampak to je samo en element na poti za priznanje
                           Slovenije. Drugo je vrsta bilateralnih sporazumov o gospodarskem
                           sodelovanju med posameznimi članicami ES. Potem je tu vrsta konkretnih
                           dokumentov, ki so v proceduri, npr., dvojna obdavčitev, potem agencije
                           glede političnih rizikov, potem garancija bank itd. Kaj želim s tem reči?
                           Potrebno je tudi na tem področju zastaviti aktivnosti, drugače bo to
                           zastalo.</p>
                        <p>Na koncu in s tem bi pravzaprav zaključili, mislim, da ta scenarij (ki je
                           bil pred leti izdelan, ali pa pred enim letom) ekonomskega pritiska na
                           Slovenijo postopoma poskušajo uresničevati. Ta scenarij je
                           večdimenzionalen in bi terjal temeljito analizo predvsem, da ga
                           nevtraliziramo. In na koncu, podprl bi predlog komisije in tudi
                           predlagal, da predlog stališč sprejmemo. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala. Prosim.</p>
                     </sp>
                     <sp who="#sp.KlavoraFedja">
                        <speaker>FEDJA KLAVORA:</speaker>
                        <p>Spoštovani! Dovolite, da ob tej razpravi, ki je bila toliko obsežna, na
                           koncu dodam nekaj na rob, kar morda ne sodi povsem v ta kontekst, vendar
                           zaradi obče človeškega pomena pa takega, da tudi v tem parlamentu ne bi
                           smelo izostati.</p>
                        <p>Želel bi namreč posebej pozvati vse tiste člane naše delegacije, ki
                           nastopajo na haaški konferenci kot tudi vse ostale predstavnike države,
                           ki kjerkoli nas zastopajo, da opozarjajo in storijo vse, kar je v
                           njihovih močeh, da se ne ponovi primer Vukovarja. Mislim, da predstavlja
                           to poseben madež na zavesti in vesti nas vseh, nas in drugih, ki smo
                           kakorkoli sodelovali v vseh dogajanjih, ki so pripeljala, prvič do
                           uničevanja, ki smo ga videli in spremljali zadnje čase, do groze in obupa
                           ljudi, ki so ga preživeli v tem mestu in do grozodejstev, s katerimi se
                           bomo verjetno šele seznanili, če ne bodo pokopana za večno. Vukovar bo
                           ostal dokaz krize morale sodobnega sveta in dvoličnega obnašanja tudi
                           civiliziranega Zapada. Ta svet je zgrožen ob uničevanju kulturne
                           dediščine v Dubrovniku, poskuša delovati, je pa nem in skoraj negiben ob
                           nesmiselnem in nečloveškem balkanizmu, barbarizmu, ki smo ga in ga bomo
                           verjetno še globoko spoznavali oziroma še temeljito spoznavali v
                           prihodnje. Zgodovina bo taka ravnanja prav gotovo obsodila, zato je
                           potrebno, da se neprestano sprašujemo ali smo storili vse, kar je bilo v
                           naši moči, da take stvari preprečimo. To, kar se je dogajalo v Vukovarju,
                           to ni bil grobblitzkrieg Iraka na Kuvajto - ali pa drznih posegov Izraela
                           na arabske teritorije, to ni bil kirurško aseptičen vojni poseg ZDA in
                           alianse v Iraku, to je verjetno eno najbolj umazanih, dolgotrajnih,
                           bratskih in zato toliko bolj krvavih obračunov. Zato menim, da mora vsak,
                           ki nas zastopa v tujini, opozarjati odločno in vztrajno na tak način
                           obračunavanja kot smo bili priča v Vukovarju in se bojim, da bomo v
                           naslednjih časih še v drugih krajih. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala. Ker je s tem seznam prijavljenih diskutantov zaključen predlagam,
                           da Komisija za mednarodne odnose poskuša v ta predložena stališča
                           vključiti najprej vse tiste predloge, ki so bili pismeno dani, vkolikor
                           niso bili pismeno dani s strani poslancev in so samo sugestije je stvar
                           tistih poslancev, da se priključijo komisiji, lahko tam neposredno svoje
                           stališče povedo. Apeliral pa bi na komisijo predvsem v tem smislu, da
                           jasno opredeli stališče koliko je dosedanje delo na zunanjepolitičnem
                           področju ustrezno, koliko ni ustrezno; (se ponavlja) v kolikor ni
                           ustrezno, da pove v čem in zakaj. Na drugi strani naj pove jasno in
                           decidirano ali se s to linijo strinja, če ne, v čem jo je treba
                           spremeniti in kako in ali ti pogajalci lahko še nadaljujejo svoje delo
                           ali ne. Do teh stvari je treba popolnoma jasno stališče zavzeti. Kar pa
                           se tiče samega referata, ekpozeja: ekspoze ni predmet sam po sebi, tekst,
                           ampak vsebina. V kolikor se z vsebino ne strinjamo, ta vsebina mora itak
                           priti v stališča. Tako.</p>
                        <p>Odrejam pol ure pavze; če bo lahko komisija v tem času naredila, če ne
                           bomo pa podaljšali.</p>
                     </sp>
                     <stage type="time">(Seja je bila <time to="1991-11-20T14:10:00" xml:id="stage.t.2">prekinjena ob 14.10 uri</time> in se je <time from="1991-11-20T15:15:00" xml:id="stage.t.3">nadaljevala ob 15.15.
                           uri</time>.)</stage>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Prosim, če ugotovimo sklepčnost. Prehajamo v fazo, ko bo treba glasovati.
                           Prosil bi Družbenopolitični zbor, da potrdi svojo navzočnost
                           <stage type="vote">(31.)</stage> To je premalo. Zbor občine <stage type="vote">(29.)</stage>
                           Združeno delo <stage type="vote">(40.)</stage> Celo združeno delo ima enega premalo.
                           Mislim, da je glasovanje zelo neobjektivno, za to bomo še enkrat
                           ugotavljali navzočnost. Še enkrat: Zbor združenega dela
                           <stage type="vote">(46.)</stage> Družbenopolitični zbor <stage type="vote">(45.)</stage> Zbor
                           občin <stage type="vote">(46.)</stage> Sklepčni smo.</p>
                        <p>Najprej bi prosil predsednika Komisije za mednarodne odnose, da pove
                           kakšen je rezultat njihovega dosedanjega dela. Predno vam dam besedo, bi
                           prosil, da zelo jasno in decidirano odgovorite v imenu vprašanja
                           komisije, ki so bila postavljena. Ali odobravate dosedanje delo na tem
                           področju? Če ga - kako naprej, če ne - kaj storiti. Na ta vprašanja je
                           treba ugotoviti. Prosim.</p>
                     </sp>
                     <sp who="#sp.ŠinkovecMatjaž">
                        <speaker>MAG. MATJAŽ ŠINKOVEC:</speaker>
                        <p>Hvala lepa. Gospod predsednik, spoštovani! Komisija se je na svoji seji
                           opredelila predvsem do predlaganih pisnih amandmajev na današnji seji in
                           pa do vprašanj, ki jih je predsednik Skupščine postavil pred komisijo.
                           Komisija se ni mogla opredeliti do vseh tistih mnenj, pri katerih niti ni
                           bilo jasno ali podpirajo koncept ali se s konceptom dokumenta ne
                           strinjajo.</p>
                        <p>Komisija meni, da govor ministra Rupla ni del teh sklepov in predlaga, da
                           Skupščina Republike Slovenije ta govor vzame na znanje kot je bilo
                           doslej. Mi tudi v dosedanjih dokumentih v zvezi z zunanjo politiko nismo
                           posebej sklepali ali sprejemamo nek ekspoze ali ne. Dokument smo delno na
                           podlagi teh amandmajev dopolnili in spremenili. Gospod Borut Pahor je
                           umaknil svoj amandma. Upoštevali pa smo predvsem pisne amandmaje, delno
                           pisni amandma gospoda Starmana in delno pisni amandma gospoda Potrča, kar
                           bom kasneje tudi obrazložil.</p>
                        <p>Komisija meni, da naj Skupščina Republike Slovenije ugotovi, da je
                           dosedanja zunanja politična dejavnost odražala osnovne interese Republike
                           Slovenije. Zato tudi predlagamo kot amandma oz. dodatek tem predloženim
                           sklepom na prvi strani v 2. poglavju za prvim odstavkom, drugi odstavek,
                           ki se glasi: "Skupščina Republike Slovenije ugotavlja, da je dosedanja
                           zunanja politična dejavnost odražala osnovne interese Republike
                           Slovenije."</p>
                        <p>Na podlagi številnih pripomb je komisija na drugi strani v 3. poglavju v
                           četrtem odstavku, spremenila tekst in umaknila del,  ki govori o tem, da
                           je bila delegacija uspešna. Sedaj se tekst glasi: "Obenem Skupščina
                           ocenjuje, da je delegacija Republike Slovenije v dosedanjem poteku
                           konference ustrezno zastopala stališča Skupščine Republike Slovenije". Ob
                           tem bi pripomnil, da v razpravi ni bilo - vsaj komisija ni videla -
                           nobenih razlogov oz. nobene utemeljitve, da dejansko nismo zastopali
                           dosedanjih stališč Skupščine Republike Slovenije. K temu stavku komisija
                           predlaga, da se doda: "Delegacija naj nadaljuje udeležbo v dosedanji
                           sestavi." S tem je komisija skušala odgovoriti na vprašanje ali se
                           sestava delegacije spremeni ali ne.</p>
                        <p>Na tretji strani v 4. poglavju v predzadnjem odstavku je, predvsem na
                           podlagi amandmaja gospoda Starmana in na podlagi številnih tudi drugih
                           pripomb, komisija združila ta odstavek z naslednjim, ki se naj bi glasil:
                           "Sankcije Evropske skupnosti in drugih držav so bile mišljene kot ukrep,
                           ki naj bi preprečil vojno, zagotovil premirje in omogočil rešitev
                           jugoslovanske krize s pogajanji, dejansko pa so v največji meri prizadele
                           prav Republiko Slovenijo" in tukaj se tekst nadaljuje kot je napisan. S
                           tem smo verjetno presegli to razliko med prejšnjim odstavkoma.</p>
                        <p>Na četrti strani v drugem odstavku komisija predlaga, da se za besedami:
                           "ter priznanja Republike Slovenije" doda vejico in napiše: "upoštevajoč
                           dejstvo, da Republika Slovenija ni več del SFRJ". Ob tem bi omenil, da je
                           to vedno (ker sem bil tudi sam pogosto član delegacije) v Haagu, rečeno,
                           da se Slovenija ne čuti za del Jugoslavije.</p>
                        <p>Tretji odstavek na četrti strani bi se spremenil na takšen način, da bi
                           prvi stavek črtali, torej od "Skupščina Republike Slovenije" do
                           "prizadeto gospodarstvo Republike Slovenije" in ga nadomestili z
                           odstavkom" "Skupščina nalaga svojemu Izvršnemu svetu, da takoj predloži
                           oceno možnih posledic že sprejetih ukrepov tujine na gospodarski položaj
                           Republike Slovenije, da oceni možne dodatne ukrepe, da predloži program
                           aktivnosti za njihovo neutralizacijo ali ublažitev in da preelaga
                           konkretne ukrepe ekonomske, razvojne in socialne politike, ki  jih bo
                           sprejela vlada ali jih mora sprejeti Skupščina." S tem smo dejansko
                           sprejeli enega od treh predlaganih amandmajev gospoda Potrča, ostalih
                           dveh pa nismo sprejeli.</p>
                        <p>Tako dopolnjen dokument ponujamo v sprejem Skupščini.</p>
                        <p>Dovolite, da bi ob tem še nekaj rekel. Danes so bile morda najbolj
                           uporabljene besede na tej seji, poleg zunanjega ministra, Komisija za
                           mednarodne odnose. Komisija za mednarodne odnose je imela do danes 42
                           sej. Je ena najbolj delovnih komisij in dosedaj smo menili, da so vsi
                           člani te komisije posredovali stališča komisije in gradiva, ki so bila
                           dana, najprej svojim strankam. Ugotavljam, da morda do tega ni prihajalo.
                           Delegacija Republike Slovenije v Haagu je po vsakem zasedanju pripravila
                           poročilo. Vsa ta poročila so bila dostavljena najvišjim organom v
                           Republiki Sloveniji in vsem članom Komisije za mednarodne odnose. Vsi
                           poslanci imajo vedno pristop do vseh teh poročil. Večina teh poročil je
                           bila na voljo tudi sredstvom javnega obveščanja. Zanimivo je bilo, da na
                           današnji seji, ko smo se opredeljevali do teh amandmajev, smo komaj
                           dosegli sklepčnost, medtem ko je bil tu na tej seji velik interes, da bi
                           se številni poslanci, vključevali v delo te komisije. Delo te komisije ni
                           zaprto, je odprto; vabim vse, da se sej udeležujejo in da so v stiku s
                           svojimi poslanci v komisiji. Če katera stranka ni udeležena v strukturi
                           komisije, ker je prišlo pač do ustanovitve nove stranke oziroma delitve
                           ene stranke, predlagam, da se na nek način član te stranke tudi udeležuje
                           komisije. Dovolite ker gospoda Milana Pintarja ni tu, vsaj vidim ga ne,
                           da zavrnemo kot zelo neutemeljeno njegovo kritiko glede tega, da je
                           problematika gospodarstva na 585. mestu dela te komisije.</p>
                        <p>Ugotovil sem tudi, da Liberalna stranka ni obveščena o tem, da smo se mi
                           redno obračali na tuje države in organizacije z zahtevami za priznanje
                           Republike Slovenije. Saj s strani parlamenta so bile najmanj štiri
                           zahteve poslane vsem parlamentom držav članic KVSE, parlamentu Evrope,
                           parlamentarnim skupščinam Sveta Evrope in drugim parlamentarnim
                           skupščinam v Evropi. Gospoda Grosa bi tudi obvestil, da je bil dodatni
                           sklep Liberalne stranke takoj sporočen na tiste naslove, in še več, kot
                           je bilo rečeno. O tem je bila vaša stranka tudi pravočasno obveščena, ko
                           je o tem postavila vprašanje v naši komisiji. Mislim, da bi s tem
                           zaključil. Ponavljam, da predlagam tako spremenjena stališča in sklepe v
                           sprejem Skupščini.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. No, predno bi dal besedo, bi opozoril na sledeče. Razprave in
                           pogajanja o priznanju Slovenije in sedanje razprave v Haagu so prišle na
                           tako točko, kjer dejansko mi ne moremo (danes ne) reči: ne gremo več na
                           seje, dosti vas imamo, ali obratno; želimo oziroma še vedno upamo, da
                           bomo preko vas prišli do priznanja.</p>
                        <p>Zato bi osebno glede na to, kar je bilo predloženo s stališča te komisije
                           kaže na vsa vprašanja dala pozitivne odgovore, kot varovalko predložil
                           sklep, da naša delegacija, pogajalska komisija, ki gre v Haag, prvič ko
                           gre, mora takoj neposredno poročati naši Komisiji za mednarodne odnose,
                           komisija mora celo skoraj javno objaviti svoje seje, tako, da kdor je
                           zainteresiran se lahko udeleži in da ponovno presodimo, ali je ta
                           odločitev še umestna ali ne. Ker mislim, da je situacija tako naša
                           zaskrbljenost utemeljena, da moramo stalno presojati, ali je dejansko to
                           kurs, ki smo ga doslej imeli, ustrezen ali ni. Danes najbrž kot jaz vidim
                           po razpravi, nismo v stanju, da rečemo, tudi za naprej je ta kurz
                           ustrezen in pravilen ali ne. Morali bi se odločati o tem ali v Haagu še
                           sodelujemo ali ne sodelujemo več. Zaenkrat menimo, da je to v našo
                           korist. Ampak neposredno že takoj po seji moramo zopet odločiti, najprej
                           seveda samo na ravni komisije, ali sodelujemo ali ne. In če bi komisija
                           menila, da je nastal tak moment, ki bo pomenil prelom v naši dosedanji
                           usmeritvi, da takoj tudi skličemo zopet ponovno sejo Skupščine in o tem
                           ponovno razpravljamo. To stališče bi jaz dal, predno glasujemo o tem
                           sklepu, na glasovanje.</p>
                        <p>Ali lahko o tem glasujemo? Potem dajem ta sklep na glasovanje, če smo za
                           to.</p>
                        <p>Kdo je za? <stage type="vote">(141 delegatov.)</stage> Je kdo proti? <stage type="vote">(2
                              delegata.)</stage> Se je kdo vzdržal? <stage type="vote">(17
                           delegatov.)</stage>
                        </p>
                        <p>Ugotavljam, da je sklep sprejet.</p>
                        <p>Osebno moram reči, da bom glasoval za predlog naše, komisije, pa vendar
                           imam tudi jaz zelo neprijeten občutek, počutim se nesigurnega, ali je ta
                           sklep za nas dolgoročno pravilen ali ne.Mi ga moramo preizkusiti ob prvih
                           reakcijah, potem bi pa tako kot smo rekli, takoj skličemo sejo, če bi
                           komisija menila, da je potrebno. Prosim gospod Starman.</p>
                     </sp>
                     <sp who="#sp.StarmanDanijel">
                        <speaker>DANIJEL STARMAN:</speaker>
                        <p>Spoštovani kolegi! Vsebinski del predlogov amandmajev je upoštevan, rad
                           bi pa pojasnilo predsednika komisije glede formalnega dela, to je glede
                           sestave delegacij. Zanima me, kateri sestav delegacije je danes, ko vemo,
                           da se dr. Drnovšek v Haagu ne udeležuje več nobenih zasedanj. Na
                           razširjeni seji predsedstva je bil eden od članov delegacije.</p>
                        <p>Moj predlog, da aktiviramo delo imenovane trojke je temeljil ravno na
                           spoznanju, da prihajamo v tisto ključno fazo, ko mora Slovenija prve može
                           svoje oblasti postaviti v Haag, to je predsednika našega parlamenta,
                           vlade in predsedstva. To je bil moj motiv. Ali je komisija razpravljala
                           tudi o tem, da ta sklep ni več veljaven oziroma ga bomo danes
                           razveljavili, ker imenujemo za pogovore drugo komisijo, drugo delegacijo.
                           Zato bi prosil za dodatna pojasnila oziroma novo glasovanje.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Prosim, Matjaž Šinkovec.</p>
                     </sp>
                     <sp who="#sp.ŠinkovecMatjaž">
                        <speaker>MAG. MATJAŽ ŠINKOVEC:</speaker>
                        <p>Dejansko sklepa Skupščine o oblikovanju delegacije za haaško konferenco
                           ni. Delegacija se je oblikovala na takšne načine, kot je pač delovala
                           konferenca. V plenarnih zasedanjih so najprej bili vodje vseh delegacij
                           republik bivše Jugoslavije zunanji ministri. Na prvem zasedanju je bilo
                           to na nivoju predsednika države oziroma predsedstva in tudi v zadnjem
                           delu te konference. Mislim, da je bilo dosedaj okoli osem plenarnih
                           zasedanj.</p>
                        <p>Vse delegacije republik bivše Jugoslavije so imele vedno nekako usklajen
                           nivo. Torej ko so vodili delegacijo zunanji ministri je tudi našo
                           delegacijo vodil zunanji minister, ko so bile delegacije na nivoju
                           predsednikov držav, je našo delegacijo vodil predsednik Predsedstva
                           Republike Slovenije. Izjema je bila enkrat, ko sem namesto dr. Rupla jaz
                           vodil delegacijo na plenarnem zasedanju. To je tudi naša dejanska
                           delegacija v Haagu; predsednik predsedstva, zunanji minister, občasno jaz
                           kot predsednik komisije in pa strokovnjaki in ljudje iz zunanjega
                           ministrstva, ki so pokrivali delo v posameznih delovnih skupinah. Gre za
                           tri delovne skupine, ki so bile dosedaj oblikovane.</p>
                        <p>Komisija zato meni, da je prav, da nadaljujemo s takšno strukturo, ki je
                           kompatibilna z ostalimi delegacijami. Gospod Starman, ali sem odgovoril
                           na vaše vprašanje? Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala. Mislim, če lahko repliciram. Do pogajanj v Haagu še sploh ni
                           prišlo. Zaenkrat je bilo samo posredovano, kakšno je naše stališče. Na
                           prvi seji se bomo morali odločiti, ali naj sploh sodelujemo v komisijah,
                           ki pomenijo rekonstitucijo Jugoslavije, to se pravi v pravni, politični,
                           ekonomski. Naše stališče je bilo, mi smo zainteresirani samo za
                           razlastitveni proces. Ker o tem vprašanju zaenkrat v Haagu še ni sprejeto
                           stališče in ko bo sprejeto, potem bomo tudi razmislili ponovno o naši
                           delegaciji, ko bo dejansko prišlo do pogajanj. Sedaj je bila naša
                           pogajalska misija pogojena s sklepi, ki so prišli od drugod. To so
                           neposredno povabljeni predsedniki in zunanji ministri. Mi neposredno na
                           to nismo mogli vplivati. Jaz bi predložil, da to sprejmemo tudi v taki
                           obliki na znanje.</p>
                        <p>Želi še kdo razpravljati? Če ne želi nihče razpravljati, bi dal predlog
                           komisije na glasovanje.</p>
                        <p>Kdo je za ta stališča? <stage type="vote">(131 delegatov.)</stage> Je kdo proti?
                              <stage type="vote">(3 delegati.)</stage> Se je kdo vzdržal?<stage type="vote">(28
                              delegatov.)</stage>
                        </p>
                        <p>Ugotavljam, da so stališča sprejeta.</p>
                        <p>Odraz tega glasovanja kaže, da je določen občutek razdvojenosti med nami
                           ali je to najbolj pravilno ali ne. Ob tej priliki bi si dovoil, na
                           podlagi te diskusije, kar mi ne pristoja po poslovniku, pa bi si vendar
                           dovolil.</p>
                        <p>Današnja diskusija kot je bila (še enkrat se opravičujem za ta eksurz) bi
                           apeliral na ta visoki zbor, da konstruktivno sodeluje pri predlogih, ki
                           so na dnevnem redu. To kar je bilo danes, vodi v destrukcijo tega
                           visokega doma in če bi nadaljevali po tej poti, ne vem če nam tudi sama
                           osamosvojitev kaj pomaga. Opravičujem se, vendar razumite to kot moj
                           dobrohotni apel. Hvala lepa.</p>
                     </sp>
                  </div>
                  <div xml:id="div.1.1.2.3" ana="#PAR.TDR" n="3" corresp="#toc.2.3">
                     <sp who="#sp.BučarFrance">
                        <p>Če je s tem ta točka zaključena, bi prešli na <title>3. TOČKO DNEVNEGA
                              REDA</title>, ki je bolj rutinskega značaja in to <title>VOLITVE IN
                              IMENOVANJA</title>.</p>
                        <p>Predsednik Izvršnega sveta predlaga, da Skupščina razreši dr.Toneta
                           Koširja dolžnosti namestnika ministrice za zdravstvo, družino in socialno
                           varstvo. Predlog ste prejeli, prav tako tudi predlog Komisije za volitve,
                           imenovanja in administrativne zadeve. Želi besedo predstavnik
                           predlagatelja? Želi besedo poročevalec komisije? <stage type="debate">(Ne
                              želi.)</stage> Želi kdo razpravljati o predlogu? Prosim, gospod
                           Šetinc.</p>
                     </sp>
                     <sp who="#sp.ŠetincMile">
                        <speaker>MILE ŠETINC:</speaker>
                        <p>Spoštovani zbor! Nič nimam proti razrešitvi gospoda Koširja; glede na
                           znane razmere v zdravstvu in zlasti na stavko zdravstvenih delavcev pred
                           kratkim, je ta odstop in ta razrešitev nekako nujna in logična. Moti me
                           samo nekaj in bi prosil za pojasnilo predvsem predsednika vlade, če je
                           prisoten.</p>
                        <p>Pri stvari nekaj manjka oziroma nekdo manjka. Če se prav spomnim, je
                           odstop gospoda Koširja posledica stavke zdravstvenih delavcev. Takrat je
                           bila ena od zahtev stavke tudi odstop gospoda Koširja in ministrice za
                           zdravstvo, gospe Katje Boh. Ta pogoj je bil celo tako radikalno
                           postavljen, da je bilo rečeno, da brez sprejetja tega pogoja stavka sploh
                           ne bo prekinjena. Oba omenjena sta svoj odstop ponudila in s tem opravila
                           svoj del odgovornosti in stavka je bila takrat prekinjena. Jasno je, da
                           stavkajoči pod odstopom niso verjetno mislili samo ponudbe odstopa, ampak
                           tudi končno fazo in to je sprejem tega odstopa. Če se prav spomnim, je
                           gospod Peterle javno izjavil v radijski oddaji "Studio ob 17", da bo oba
                           ponujena odstopa sprejel. In vendar smo dobili na klop samo predlog
                           razrešitve gospoda Koširja, namestnika najbolj odgovorne osebe na tem
                           področju.</p>
                        <p>Zato sprašujem, ali to pomeni, da je predsednik vlade, gospod Peterle,
                           požrl svojo javno izrečeno besedo in s tem prevaral zdravstvene delavce,
                           ki so stavkali (oziroma če bi upošteval nasvet gospoda Thalerja o uporabi
                           čimbolj spoštljivih izrazov, se lahko uporablja tudi kakšen drug izraz,
                           me nič ne moti, okoli prinesel, izigravali in podobno). Skratka, gre za
                           moralno in politično vprašanje oz. ali bo v kratkem gospod Peterle
                           predlagal razrešitev gospe Katje Boh? Mislim, da je to dvoje tesno
                           povezano in da je treba to razčistiti, predno odločamo o razrešitvi
                           gospoda Koširja. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Je predstavnik vlade tu, da bi odgovoril neposredno na to
                           vprašanje? Potem dajem najprej na glasovanje predlog gospoda Šetinca, da
                           odločanje o tej točki umaknemo z dnevnega reda.</p>
                        <p>Kdo je za ta predlog? <stage type="vote">(78 delegatov.)</stage> Je kdo proti?
                              <stage type="vote">(54 delegatov.)</stage> Se je kdo vzdržal? <stage type="vote">(30
                              delegatov.)</stage>
                        </p>
                        <p>Ugotavljam, da predlog ni sprejet.</p>
                        <p>Prehajamo na glasovanje o predlogu. Želi mogoče še kdo razpravljati? Če
                           ne želi nihče razpravljati, dajem predlog na glasovanje. Glasujemo o
                           razrešitvi dr. Toneta Koširja, namestnika ministrice za zdravstvo.</p>
                        <p>Kdo je za ta predlog? <stage type="vote">(75 delegatov.)</stage> Je kdo proti?
                              <stage type="vote">(47 delegatov.)</stage> Se je kdo vzdržal? <stage type="vote">(42
                              delegatov.)</stage>
                        </p>
                        <p>Ugotavljam, da predlog ni sprejet.</p>
                        <p>Kaj iz tega sledi? Ugotavljam stališče tega visokega zbora. Kakšne so
                           posledice tega, je vprašanje, ker mi ne moremo nikogar siliti, da ostane
                           na svojem mestu, če je dal ostavko. Skratka, konstatiramo ta rezultat.
                           Sodni svet Republike Slovenije predlaga Skupščini Republike Slovenije, da
                           izvoli mag. Marijo Krisper Kramberger za sodnico Vrhovnega sodišča
                           Republike Slovenije, Petra Hauptmana za predsednika Višjega sodišča v
                           Mariboru, Jana Zobca za sodnika Višjega sodišča v Ljubljani, Franca
                           Korena za sodnika Višjega sodišča v Mariboru, Karla Ferenčaka za
                           predsednika Temeljnega sodišča v Mariboru, Aleša Zalarja za predsednika
                           Temeljnega sodišča v Ljubljani, Vlasto Planec za sodnico temeljnega
                           sodišča v Mariboru, Bojana Breznika in Andreja Kozinca za sodnika
                           Temeljnega sodišča v Ljubljani, da ponovno izvoli Andreja Orla in Jerneja
                           Povšeta za sodnika Temeljnega sodišča v Novi Gorici in da razreši Borisa
                           Pavlina in Antona Panjana dolžnosti sodnikov Temeljnega sodišča v Novem
                           mestu s 30. 11. in Ismeta Mahmuljin dolžnosti sodnika Temeljnega sodišča
                           v Ljubljani s 30. 11. 1991.</p>
                        <p>Predlog Sodnega sveta ste prejeli, pa tudi mnenje Komisije za volitve in
                           imenovanja. Želi besedo predsednik Sodnega sveta? <stage type="debate">(Ne
                              želi.)</stage> Komisije? <stage type="debate">(Tudi ne.)</stage> Želi kdo
                           razpravljati o predlogih? Če ne želi nihče razpravljati, prehajamo na
                           glasovanje.</p>
                        <p>Na glasovanje dajem predlog za izvolitev mag.Marije Krisper
                           Kramberger.</p>
                        <p>Kdo je za? <stage type="vote">(155 delegatov.)</stage> Je kdo proti?
                              <stage type="vote">(Nihče.)</stage> Se je kdo vzdržal? <stage type="vote">(5
                              delegatov.)</stage>
                        </p>
                        <p>Ugotavljam, da je mag. Marija Krisper Kramberger izvoljena za sodnico
                           Vrhovnega sodišča Republike Slovenije.</p>
                        <p>Glasujemo o predlogu za izvolitev Petra Hauptmana.Kdo je za? <stage type="vote">(145
                              delegatov.)</stage> Je kdo proti? <stage type="vote">(3 delegati.)</stage> Se je
                           kdo vzdržal? <stage type="vote">(7 delegatov.)</stage>
                        </p>
                        <p>Ugotavljam, da je Peter Hauptman izvoljen za predsednika Višjega sodišča
                           v Mariboru.</p>
                        <p>Glasujemo o izvolitvi Jana Zlobca. Kdo je za? <stage type="vote">(149
                              delegatov.)</stage> Proti? <stage type="vote">(2 delegata.)</stage> Vzdržani?
                              <stage type="vote">(6 delegatov.)</stage> Ugotavljam, da je Jan Zlobec izvoljen za
                           sodnika Višjega sodišča v Ljubljani.</p>
                        <p>Glasujemo za izvolitev Franca Korena. Kdo je za? <stage type="vote">(153
                              delegatov.)</stage> Proti? <stage type="vote">(3 delegati.)</stage> Vzdržani?
                              <stage type="vote">(2 delegata.)</stage> Ugotavljam, da je Franc Koren izvoljen za
                           sodnika Višjega sodišča v Mariboru.</p>
                        <p>Glasujemo o izvolitvi Karla Ferenčaka. Kdo je za? <stage type="vote">(146
                              delegatov.)</stage> Proti? <stage type="vote">(3 delegati.)</stage> Vzdržani?
                              <stage type="vote">(3 delegati.)</stage> Ugotavljam, da je Karel Ferenčak izvoljen
                           za predsednika Temeljnega sodišča v Mariboru.</p>
                        <p>Glasujemo o izvolitvi Aleša Zalarja. Kdo je za? <stage type="vote">(149
                                 delegatov.)</stage>Proti? <stage type="vote">(1
                                 delegat.)</stage> Vzdržani? <stage type="vote">(5 delegatov.)</stage>
                           Ugotavljam, da je Aleš Zalar izvoljen za predsednika Temeljnega sodišča v
                           Ljubljani.</p>
                        <p>Glasujemo o predlogu za izvolitev Vlaste Polanec. Kdo je za? <stage type="vote">(148
                              delegatov.)</stage> Proti? <stage type="vote">(Nihče.)</stage> Vzdržani? <stage type="vote">(1
                              delegat.)</stage>
                        </p>
                        <p>Ugotavljam, da je Vlasta Polanec izvoljena za sodnico Temeljnega sodišča
                           v Mariboru.</p>
                        <p>Glasujemo o izvolitvi Bojana Breznika. Kdo je za? <stage type="vote">(151
                              delegatov.)</stage> Proti? <stage type="vote">(Nihče.)</stage> Vzdržani? <stage type="vote">(2
                              delegata.)</stage> Ugotavljam, da je Bojan Breznik izvoljen za sodnika
                           Temeljnega sodišča v  Ljubljani.</p>
                        <p>Glasujemo o izvolitvi Andreja Kozinca. Kdo je za? <stage type="vote">(141
                              delegatov.)</stage> Proti? <stage type="vote">(2 delegata.)</stage> Vzdržani?
                              <stage type="vote">(2 delegata.)</stage> Ugotavljam, da je Andrej Kozinc izvoljen
                           za sodnika Temeljnega sodišča v Ljubljani.</p>
                        <p>Glasujemo za ponovno izvolitev Andreja Orla. Kdo je za? <stage type="vote">(136
                              delegatov.)</stage> Proti? <stage type="vote">(2 delegata.)</stage> Vzdržani?
                              <stage type="vote">(2 delegata.)</stage>
                        </p>
                        <p>Ugotavljam, da je Andrej Orel ponovno izvoljen za sodnika Temeljnega
                           sodišča v Novi Gorici.</p>
                        <p>Glasujemo za ponovno izvolitev Jerneja Kovšeta. Kdo je za? <stage type="vote">(146
                              delegatov.)</stage> Proti? <stage type="vote">(1 delegat.)</stage> Vzdržani?
                              <stage type="vote">(1 delegat.)</stage> Ugotavljam, da je Jernej Kovše ponovno
                           izvoljen za sodnika Temeljnega sodišča v Novi Gorici.</p>
                        <p>Glasujemo za razrešitev Borisa Pavlina. Kdo je za? <stage type="vote">(133
                              delegatov.)</stage> Proti? <stage type="vote">(2 delegata.)</stage> Vzdržani?
                              <stage type="vote">(4 delegati.)</stage> Ugotavljam, da je Boris Pavlin razrešen
                           dolžnosti sodnika Temeljnega sodišča v Novem mestu s 30.11. 1991.</p>
                        <p>Glasujemo o razrešitvi Antona Panjana. Kdo je za? <stage type="vote">(134
                              delegatov.)</stage> Proti? <stage type="vote">(4 delegati.)</stage> Vzdržani?
                              <stage type="vote">(4 delegati.)</stage> Ugotavljam, da je Anton Panjan razrešen
                           dolžnosti sodnika Temeljnega sodišča v Novem mestu s 30. 11. 1991.</p>
                        <p>Glasujemo še za predlog o razrešitvi Ismeta Mahmuljina. Kdo je za?
                              <stage type="vote">(144 delegatov.)</stage> Proti? <stage type="vote">(1 delegat.)</stage>
                           Vzdržani? <stage type="vote">(5 delegatov.)</stage> Ugotavljam, da Ismet Mahmuljin
                           razrešen dolžnosti sodnika Temeljnega sodišča v Ljubljani s
                           30.11.1991.</p>
                        <p>Nadalje. Javni tožilec Republike Slovenije predlaga, da Skupščina ponovno
                           imenuje Zoro Lešnjak za namestnico Javnega tožilca Temeljnega javnega
                           tožilstva v Mariboru, Janeza Polanca za namestnika javnega tožilca
                           Temeljnega javnega tožilstva v Mariboru. Tudi ta predlog ste prejeli in
                           mnenje komisije. Zopet vprašujem. Želi predstavnik predlagatelja besedo.
                           Poročevalec komisije? <stage type="debate">(Ne želi.)</stage> Želi kdo o predlogu
                           razpravljati? <stage type="debate">(Ne želi.)</stage> Če ne želi nihče razpravljati,
                           prehajamo na glasovanje.</p>
                        <p>Najprej dajem na glasovanje predlog za ponovno imenovanje Zore Lešnjak.
                           Kdo je za? <stage type="vote">(141 delegatov.)</stage> Proti? <stage type="vote">(1
                              delegat.)</stage> Vzdržani? <stage type="vote">(12 delegatov.)</stage> Ugotavljam,
                           da je Zora Lešnjak ponovno imenovana za namestnico javnega tožilca
                           Temeljnega javnega tožilstva v Mariboru.</p>
                        <p>Dajem na glasovanje predlog za ponovno imenovanje Janeza Polanca. Kdo je
                           za? <stage type="vote">(142 delegatov.)</stage> Kdo je proti? <stage type="vote">(Nihče.)</stage>
                           Vzdržani? <stage type="vote">(5 delegatov.)</stage> Ugotavljam, da je Janez Polanec
                           ponovno imenovan za namestnika javnega tožilca Temeljnega javnega
                           tožilstva v Mariboru.</p>
                        <p>Guverner Banke Slovenije predlaga, da Skupščina imenuje dr. Marka Kranjca
                           za viceguvernerja Banke Slovenije. Predlog ste prejeli, prav tako tudi
                           mnenje komisije. Želi besedo poročevalec komisije? <stage type="debate">(Ne
                              želi.)</stage> Želi o predlogu kdo razpravljati? Prosim, gospod
                           Gros.</p>
                     </sp>
                     <sp who="#sp.GrosVitomir">
                        <speaker>VITOMIR GROS:</speaker>
                        <p>Liberalna stranka nasprotuje imenovanju dr. Marka Kranjca iz dveh
                           razlogov. Kot prvi razlog postavljamo vprašanje združljivosti njegovega
                           položaja, ker bi bil član Sveta banke in član v Agenciji za sanacijo
                           bank, kamor ga je imenovala vlada. Za nas je nesprejemljivo, da se
                           združita ti dve funkciji. Drugi razlog je pa ta, da je odstopil v času,
                           ki je bil za Slovenijo, tik pred osamosvojitvijo, najbolj neprimeren. In
                           če je takrat odstopil, ko bi bil državi najbolj potreben, se lahko zgodi
                           na tem mestu isti primer. To se pravi, da mi mislimo, da ni primeren za
                           to funkcijo. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Želi še kdo razpravljati? Prosim, gospod Zlobec.</p>
                     </sp>
                     <sp who="#sp.ZlobecJašaL">
                        <speaker>JAŠA L. ZLOBEC:</speaker>
                        <p>Strinjam se s kolegom Grosom, da gre za problem. Gre za problem Marka
                           Kranjca zato, ker je bil po mnenju velike večine poslancev eden redkih
                           uspešnih ministrov v vladi Lojzeta Peterleta in v času njegovega
                           ministrovanja nisem slišal nobenih, ne s strani Demosa, s tega sploh nič,
                           ne s strani opozicije kakšnih hujših opazk na račun Marka Kranjca, pač pa
                           se je problem pojavil tisti hip, ko je bil Marko Kranjc odstopljen, se
                           pravi, da vprašanje in očitki ne letijo na nekdanjega ministra Marka
                           Kranjca, ampak na nekdanjega in sedanjega predsednika vlade. Tukaj namreč
                           tiči "kleč". Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Gospod Gros želi replicirati.</p>
                     </sp>
                     <sp who="#sp.GrosVitomir">
                        <speaker>VITOMIR GROS:</speaker>
                        <p>Seveda moram povedati, da temu ni tako, kot trdi gospod Zlobec. Predvsem
                           trdim, da ni bil najbolj uspešen minister vlade gospoda Peterleta. Mi smo
                           imeli veliko pripomb na njegovo delo v vladi, vsaj naša stranka, in z
                           ozirom na to, da je naša stranka v Demosu, tudi ne drži druga trditev
                           gospoda Zlobca, da Demos ni imel pripomb na njegovo delo. Mi smo izrecno
                           nanj imeli veliko kritik, zlasti ob davčni zakonodaji in ob vseh tistih
                           monetarnih in drugih kolobocijah ob koncu leta. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Prosim, gospod Zakonjšek.</p>
                     </sp>
                     <sp who="#sp.ZakonjšekJože">
                        <speaker>JOŽE ZAKONJŠEK:</speaker>
                        <p>Spoštovani predsednik, spoštovani zbor! Glede ugovora na imenovanje
                           gospoda Kranjca, če ima v tem času in če bi imel jutri dve funkciji,
                           mislim, da je normalno, da se bo eni odrekel. Gre za imenovanje
                           viceguvernerja banke in istočasno člana Sveta banke. Kakšen pomen bo
                           imela banka jutri v procesu utrjevanja samostojne Slovenije, mislim, da
                           ni treba govoriti. Če nekdo tukaj v tem zboru poišče ekonomista, ki ima
                           več strokovnih referenc, kot je to v tretjem odstavku, mnenja k predlogu
                           napisano imenovanja, jaz takoj glasujem za to, da se Marka Kranjca ne
                           imenuje za to; če kdo lahko predloži ekonomista strokovnjaka s področja
                           makroekonomije itn. (v tretjem odstavku tega mnenja to napisano), potem
                           naj pač predloži takega. Jaz ga ne vidim v tem momentu. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Ali bi lahko predstavnik komisije sporočil temu zboru, ali je komisija
                           obravnavala to domnevno inkompatibilnost teh dveh funkcij in kakšno
                           stališče je do tega zavzela?</p>
                     </sp>
                     <sp who="#sp.LampretJanez">
                        <speaker>JANEZ LAMPRET:</speaker>
                        <p>Komisija tega ni obravnavala in o tem tudi ni navzela nobenega stališča;
                           vendar je potrdila imenovanje z večino glasov, samo eden se je vzdržal,
                           proti pa ni bilo nobenega.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Je mogoče o tem Zakonodajno-pravna komisija kaj razpravljala?
                           Tudi ne. Mislim, da je problem rešljiv, vendar tako, da  mi o predlogu
                           danes glasujemo in če nastopi, kar moramo preveriti in kompatibilnost teh
                           dveh funkcij, potem se mora pač tisti odreči, ki je v nasprotju s to
                           funkcijo, za katero ga danes volimo.</p>
                        <p>Potem, če ne želi več nihče razpravljati, dajem predlog na
                           glasovanje.</p>
                        <p>Kdo je za imenovanje dr. Marka Kranjca za viceguvernerja Banke Slovenije?
                              <stage type="vote">(97 poslancev.)</stage> Proti? <stage type="vote">(26 poslancev.)</stage>
                           Vzdržani? <stage type="vote">(43 poslancev.)</stage> Na podlagi tega glasovanega
                           rezultata ugotavljam, da je dr. Marko Kranjc imenovan za viceguvernerja
                           Banke Slovenije.</p>
                        <p>Komisija za volitve, imenovanja in administrativne zadeve predlaga, da
                           Skupščina izvoli Marto KLAMPFER za sodnico Sodišča združenega dela
                           Republike Slovenije in Marjana GOLOBA za sodnika za prekrške Republiškega
                           senata za prekrške, da imenuje dr. Jureta MIKUŽA za direktorja Moderne
                           galerije Ljubljana za dobo 4 let, dr. Andreja SMREKARJA za direktorja
                           Narodne galerije Ljubljana za dobo 4 let, Milenka ROSIČA za ravnatelja
                           Zavoda za varstvo in delovno usposabljanje mladine "Dr. Marjana
                           Borštnarja" Dornava pri Ptuju za dobo 4 let, da da soglasje k imenovanju
                           Marka MUNIHA za odgovornega urednika glasbenega programa organizacijske
                           enote Radia Slovenije, da razreši mag. Zorko BRADARIČ dolžnosti
                           namestnice javnega tožilca Republike Slovenije s 3o. tega meseca.</p>
                        <p>Predlog ste prejeli. Ali želi besedo predstavnik komisije? Ali želi o
                           predlogu kdo razpravljati? - Tudi ne želi.</p>
                        <p>Potem bi samo postavil vprašanje komisiji, oziroma predstavniku komisije,
                           ker gre za imenovanje oz. izvolitev sodnice Sodišča združenega dela
                           Republike Slovenije, kakšno stališče je komisija zavzela do tega
                           vprašanja glede na status in funkcijo tega sodišča v našem sistemu.</p>
                     </sp>
                     <sp who="#sp.LampretJanez">
                        <speaker>JANEZ LAMPRET:</speaker>
                        <p>Komisija se je v celoti pridružila mnenju, ki ga je dalo Sodišče
                           združenega dela Republike Slovenije in Ministrstvo za pravosodje in občo
                           upravo. Glede tega, kakšen bo status sodnikov oz. status Sodišča
                           združenega dela Republike Slovenije v bodoče, ni razpravljala, ker je
                           sedaj precej zadev in dejansko mora to sodišče delati v polni zasedbi. -
                           Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Dobro. Ali želi še kdo razpravljati? Ali se zadovoljimo s tem pojasnilom?
                            Dobro. Če ni nobenih ugovorov, potem dajem ta predlog na glasovanje.</p>
                        <p>Kdo je za izvolitev Marte KLAMPFER? <stage type="vote">(137 delegatov.)</stage> Kdo
                           je proti?  <stage type="vote">(3 delegati.)</stage> Vzdržani? <stage type="vote">(9
                              delegatov.)</stage>
                        </p>
                        <p>Ugotavljam, da je Marta KLAMPFER izvoljena za sodnico</p>
                        <p>Sodišča združenega dela Republike Slovenije.</p>
                        <p>Sedaj glasujemo o izvolitvi Marjana GOLOBA. Kdo je za? <stage type="vote">(138
                              delegatov.)</stage> Proti? <stage type="vote">(2 delegata.)</stage> Vzdržani?
                              <stage type="vote">(6 delegatov.)</stage> Ugotavljam, da je Marjan GOLOB izvoljen
                           za sodnika za prekrške Republiškega senata za prekrške v Ljubljani.</p>
                        <p>Dajem na glasovanje predlog za imenovanje dr. Jureta MIKUŽA. Kdo je za?
                              <stage type="vote">(141 delegatov.)</stage> Proti? <stage type="vote">(1 delegat.)</stage>
                           Vzdržani? <stage type="vote">(5 delegatov.)</stage> Ugotavljam, da je dr. Jure MIKUŽ
                           imenovan za direktorja Moderne galerije Ljubljana za dobo 4 let.</p>
                        <p>Glasujemo o imenovanju dr. Andreja SMREKARJA. Kdo je za? <stage type="vote">(135
                              delegatov.)</stage> Proti? <stage type="vote">(3 delegati.)</stage> Vzdržani?
                              <stage type="vote">(7 delegatov.)</stage> Ugotavljam, da je dr. Andrej SMREKAR
                           imenovan za direktorja Narodne galerije Ljubljana za dobo 4 let.</p>
                        <p>Dajem na glasovanje predlog za imenovanje Milenka ROSIČA. Kdo je za?
                              <stage type="vote">(133 delegatov za.)</stage> Proti? <stage type="vote">(5
                              delegatov.)</stage> Vzdržani? <stage type="vote">(4 delegati.)</stage> Ugotavljam,
                           da je Milenko ROSIČ imenovan za ravnatelja Zavoda za varstvo in delovno
                           usposabljanje mladine "dr. Marjana Borštnarja" Dornava pri Ptuju za dobo
                           4 let.</p>
                        <p>Sedaj glasujemo o predlogu za soglasje k imenovanju Marka MUNIHA. Kdo je
                           za? <stage type="vote">(146 delegatov.)</stage> Proti? <stage type="vote">(Nihče.)</stage>
                           Vzdržani? <stage type="vote">(4 delegati.)</stage> Ugotavljam, da je skupščina s tem
                           dala soglasje k imenovanju Marka MUNIHA za odgovornega urednika
                           glasbenega programa organizacijske enote Radia Slovenija.</p>
                        <p>Na glasovanje dajem predlog za razrešitev mag. Zorke BRADARIČ. Kdo je za
                           ? <stage type="vote">(147 delegatov.)</stage> Proti? <stage type="vote">(Nihče.)</stage>
                           Vzdržani? <stage type="vote">(4 delegati.)</stage> Ugotavljam, da je mag. Zorka
                           Bradarič razrešena dolžnosti namestnice javnega tožilca Republike
                           Slovenije s 30. 11. 1991.</p>
                        <p>Vsem izvoljenim in imenovanim na današnji seji čestitam k izvolitvi
                           oziroma imenovanju, razrešenim pa se zahvaljujem za njihovo dosedanje
                           delo.</p>
                        <p>Ugotavljam, da je Skupščina na skupni seji odločila o vseh zadevah
                           dnevnega reda, zato to sejo zaključujem.</p>
                        <p>Hkrati vas obveščam, ker so me predsedniki zborov zaprosili, da pred
                           koncem seje objavim, da bodo zbori takoj nadaljevali delovno skupno sejo,
                           na kateri bodo usklajevali sporna vprašanja zakona o
                           denacionalizaciji.</p>
                     </sp>
                     <stage type="time">(SEJA JE <time to="1991-11-20T16:00:00" xml:id="stage.t.4">KONČANA OB 16. URI</time>.)</stage>
                  </div>
               </div>
            </div>
         </div>
      </body>
   </text>
</TEI>
