<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="DZ-1991-VsiZbor-15">
   <teiHeader>
      <fileDesc>
         <titleStmt>
            <title>Evidenca zapisa seje</title>
            <title>Skupščina Republike Slovenije</title>
            <title>Mandat: 5.5.1990 - 23.12.1992</title>
            <title>VSEH ZBOROV SKUPŠČINE REPUBLIKE SLOVENIJE</title>
            <title>15. seja (20. februar 1991)</title>
            <title>Elektronska izdaja</title>
            <editor>Državni zbor Republike Slovenije</editor>
            <respStmt>
               <persName>Andrej Pančur</persName>
               <resp>Kodiranje TEI in računalniški zapis</resp>
            </respStmt>
            <respStmt>
               <persName>Mojca Šorn</persName>
               <resp>Kodiranje TEI in računalniški zapis</resp>
            </respStmt>
            <respStmt>
               <persName>Mojca Šorn</persName>
               <resp>Pretvorba iz HTML v TEI</resp>
            </respStmt>
         </titleStmt>
         <publicationStmt>
            <publisher>Inštitut za novejšo zgodovino, Zgodovina Slovenije - SIstory</publisher>
            <distributor>DARIAH-SI</distributor>
            <idno type="URN">http://www.sistory.si/SISTORY:ID:</idno>
            <pubPlace>http://www.sistory.si/SISTORY:ID:</pubPlace>
            <pubPlace>https://github.com/SIstory/Seje_DZ/tree/master/</pubPlace>
            <availability status="free">
               <licence>http://creativecommons.org/licenses/by/4.0/</licence>
               <p>To delo je ponujeno pod <ref target="http://creativecommons.org/licenses/by/4.0/">Creative Commons Priznanje avtorstva 4.0 International licenco</ref>
               </p>
            </availability>
            <date when="2016-03-22+01:00"/>
         </publicationStmt>
         <sourceDesc>
            <biblStruct>
               <analytic>
                  <idno>viewns_Z7_J9KAJKG10O16B0I5G397E100G5_:form1:fieldSet1</idno>
                  <title>VSEH ZBOROV SKUPŠČINE REPUBLIKE SLOVENIJE</title>
                  <title>15. seja</title>
               </analytic>
               <monogr>
                  <title>Evidenca zapisa seje</title>
                  <title>Skupščina Republike Slovenije</title>
                  <title>Mandat: 5.5.1990 - 23.12.1992</title>
                  <imprint>
                     <publisher>Državni zbor Republike Slovenije</publisher>
                     <date>(20. februar 1991)</date>
                  </imprint>
               </monogr>
               <ref target="https://www.dz-rs.si/wps/portal/Home/deloDZ/seje/evidenca?mandat=0&amp;type=sz&amp;uid=305BEA42A1F1FC65C1257C9A004592AE">(<date>2016-03-14</date>)</ref>
            </biblStruct>
            <biblFull>
               <titleStmt>
                  <title>Evidenca zapisa seje</title>
                  <title>Skupščina Republike Slovenije</title>
                  <title>Mandat: 5.5.1990 - 23.12.1992</title>
               </titleStmt>
               <publicationStmt>
                  <publisher>Državni zbor Republike Slovenije</publisher>
                  <availability status="free">
                     <licence target="http://creativecommons.org/publicdomain/mark/1.0/"
                              xml:lang="slv">Avtorske pravice so potekle, delo je v javni
                        domeni.</licence>
                     <licence target="http://creativecommons.org/publicdomain/mark/1.0/"
                              xml:lang="eng">Public Domain Mark 1.0</licence>
                  </availability>
               </publicationStmt>
            </biblFull>
         </sourceDesc>
      </fileDesc>
      <encodingDesc>
         <projectDesc>
            <p>XML na portalu Zgodovina Slovenije - SIstory narejen v okviru izvajanja
               infrastrukturnega programa Inštituta za novejšo zgodovino</p>
         </projectDesc>
         <!-- Taxonomy za Sejne zapiske sej Skupščine Socialistične republike Slovenije, V-1.1, 2014-12-18, Andrej Pančur -->
         <!-- Taxonomy za Sejne zapiske sej Skupščine Socialistične republike Slovenije, V-1.1, 2014-12-18, Andrej Pančur --><!-- Taxonomy za Sejne zapiske sej Skupščine Socialistične republike Slovenije, V-1.1, 2014-12-18, Andrej Pančur --><xi:include xmlns:xi="http://www.w3.org/2001/XInclude" href="../taxonomy.xml"/>
      </encodingDesc>
      <profileDesc>
         <langUsage>
            <language ident="slv" xml:lang="slv">slovenski</language>
            <language ident="slv" xml:lang="eng">Slovenian</language>
            <language ident="en" xml:lang="sl">angleški</language>
            <language ident="en" xml:lang="en">English</language>
         </langUsage>
      </profileDesc>
      <revisionDesc>
         <change when="2017-01-16+01:00">
            <name>Mojca Šorn</name>: kodiranje <list>
               <item>front/div[@type='contents']//item[@n]/@xml:id</item>
               <item>body/div/div/div/div/@corresp</item>
               <item>body//div/@xml:id</item>
            </list>
         </change>
         <change when="2017-01-16+01:00">
            <name>Mojca Šorn</name>: kodiranje <list>
               <item>//p/stage/@type</item>
            </list>
         </change>
         <change when="2016-03-22+01:00">
            <name>Mojca Šorn</name>: kodiranje <list>
               <item>//stage[@type='time']</item>
               <item>//p/stage</item>
               <item>//docDate</item>
               <item>//timeline</item>
            </list>
         </change>
         <change when="2016-03-22+01:00">
            <name>Mojca Šorn</name>: preveril, dopolnil in dokončal kodiranje<list>
               <item>//front//*</item>
               <item>//div/@ana</item>
               <item>//stage</item>
               <item>//head</item>
               <item>//castList</item>
               <item>//docDate</item>
            </list>
         </change>
         <change when="2016-03-22+01:00">
            <name>Mojca Šorn</name>: konverzija docx2tei </change>
      </revisionDesc>
   </teiHeader>
   <text>
      <front>
         <div type="contents">
            <head>VSEBINA</head>
            <list rend="simple">
               <head>SKUPNA SEJA VSEH ZBOROV</head>
               <head>15. seja - 20. februar 1991</head>
               <item>
                  <list rend="ordered">
                     <head>PRED DNEVNIM REDOM:                                       STRAN</head>
                     <item n="1" xml:id="toc.1.1">Ugotavljanje prisotnosti delegatov ....................  1</item>
                     <item n="2" xml:id="toc.1.2">Določitev dnevnega reda ...............................  1</item>
                  </list>
               </item>
               <item>
                  <list rend="ordered">
                     <head>DNEVNI RED:</head>
                     <item n="1" xml:id="toc.2.1">Odobritev zapisnika 14. skupne seje ...................  1<list rend="simple">
                           <head>GOVORNIK:</head>
                           <item>Jože Smole ............................................ 1</item>
                        </list>
                     </item>
                     <item n="2" xml:id="toc.2.2">Razglasitev ustavnega amandmaja XCIX k Ustavi Republike Slovenije
                        ..................... 2</item>
                     <item n="3" xml:id="toc.2.3">Urejanje odnosov v Jugoslaviji s predlogi ukrepov
                        ....................................  2<list rend="simple">
                           <head>GOVORNIKI:</head>
                           <item>Milan Kučan ........................................... 2</item>
                           <item>dr. Janez Drnovšek .................................... 10</item>
                           <item>mag. Matjaž Šinkovec .................................. 16</item>
                           <item>mag. Spomenka Hribar .................................. 17</item>
                           <item>Miran Potrč ........................................... 17</item>
                           <item>Franc Golija .......................................... 19</item>
                           <item>Ignac Polajnar ........................................ 19</item>
                           <item>Jožef Školč ........................................... 20</item>
                           <item>mag. Viktor Žakelj .................................... 22</item>
                           <item>dr. Ciril Ribičič ..................................... 23</item>
                           <item>dr. Franc Zagožen ..................................... 24</item>
                           <item>Franci Feltrin ........................................ 25</item>
                           <item>Milan Aksentijević .................................... 25</item>
                           <item>Maria Pozsonec ........................................ 26</item>
                           <item>mag. Matjaž Šinkovec .................................. 27</item>
                           <item>mag. Franc Avberšek ................................... 27</item>
                           <item>Ivan Dretnik .......................................... 27</item>
                           <item>Jožef Školč ........................................... 28</item>
                           <item>dr. Janez Drnovšek .................................... 28</item>
                        </list>
                     </item>
                     <item n="4" xml:id="toc.2.4">Volitve in imenovanja predlogi za:<list rend="ordered">
                           <item n="-" xml:id="toc.2.-">imenovanje namestnika republiškega sekretarja za industrijo
                              in gradbeništvo ........................ 28</item>
                           <item n="-" xml:id="toc.2.a">izvolitev sodnice Vrhovnega sodišča Republike Slovenije
                              .................................. 28</item>
                           <item n="-" xml:id="toc.2.b">razrešitev predsednika Temeljnega sodišča v Ljubljani
                              ....................... 29</item>
                           <item n="-" xml:id="toc.2.c">razrešitev sodnikov Temeljnega sodišča v Ljubljani
                              ....................... 29</item>
                           <item n="-" xml:id="toc.2.d">imenovanje javnega tožilca Temeljnega javnega tožilstva v
                              Ljubljani ............. 29</item>
                           <item n="-" xml:id="toc.2.e">izvolitev sodnikov Sodišča združenega dela Republike
                              Slovenije .......... 30</item>
                           <item n="-" xml:id="toc.2.f">razrešitev namestnika javnega tožilca Temeljnega javnega
                              tožilstva v Novi Gorici ........... 30</item>
                           <item n="-" xml:id="toc.2.g">soglasje k imenovanju generalnega direktorja RTV Slovenija,
                              direktorja Radia Slovenija in Televizije Slovenija ter glavnega
                              urednika  TV programov RTV Slovenija ...........................
                                 30<list rend="simple">
                                 <head>GOVORNIKI:</head>
                                 <item>Mile Šetinc ...........................................
                                    31</item>
                                 <item>Mojmir Ocvirk .........................................
                                    32</item>
                                 <item>Vano Gošnik ...........................................
                                    32</item>
                                 <item>mag. Rudi Šeligo ......................................
                                    33</item>
                                 <item>Andrej Verlič .........................................
                                    33</item>
                                 <item>Vano Gošnik ...........................................
                                    34</item>
                                 <item>dr. Franc Zagožen .....................................
                                    34</item>
                                 <item>Sonja Lokar ...........................................
                                    35</item>
                                 <item>Darja Lavtižar-Bebler .................................
                                    35</item>
                                 <item>mag. Rudi Šeligo ......................................
                                    35</item>
                                 <item>dr. Rajko Pirnat ......................................
                                    36</item>
                                 <item>Marko Golobič .........................................
                                    36</item>
                              </list>
                           </item>
                           <item n="-" xml:id="toc.2.h">imenovanje člana nadzornega odbora RTV Slovenija
                              ........................................ 38<list rend="simple">
                                 <head>GOVORNIKI:</head>
                                 <item>Jaša L. Zlobec ........................................
                                    38</item>
                                 <item>Marko Stadler .........................................
                                    38</item>
                                 <item>Janez Lampret .........................................
                                    38</item>
                                 <item>Franc Tomšič .......................................... 38 </item>
                                 <item>Jože Smole ............................................
                                    39</item>
                              </list>
                           </item>
                        </list>
                     </item>
                     <item n="5" xml:id="toc.2.5">Seznam  govornikov .................................... II</item>
                     <item n="6" xml:id="toc.2.6">Priloga: Zapisnik seje ............................... III</item>
                  </list>
               </item>
            </list>
         </div>
         <div>
            <head>SEZNAM GOVORNIKOV</head>
            <head>SKUPNA SEJA VSEH ZBOROV 15. seja - 20. februar 1991</head>
            <castList>
               <head>GOVORNIKI:                                                  STRAN</head>
               <castItem>
                  <actor xml:id="sp.AksentijevičMilan">Aksentijevič Milan</actor>
                  ........................................... 25</castItem>
               <castItem>
                  <actor xml:id="sp.AvberšekFranc">Avberšek mag. Franc</actor>
                  .......................................... 27</castItem>
               <castItem>
                  <actor xml:id="sp.DretnikIvan">Dretnik Ivan</actor>
                  ................................................. 27</castItem>
               <castItem>
                  <actor xml:id="sp.DrnovšekJanez">Drnovšek dr. Janez</actor>
                  ....................................... 10, 28</castItem>
               <castItem>
                  <actor xml:id="sp.FeltrinFranci">Feltrin Franci</actor>
                  ............................................... 25</castItem>
               <castItem>
                  <actor xml:id="sp.GolijaFranc">Golija Franc</actor>
                  ................................................. 19</castItem>
               <castItem>
                  <actor xml:id="sp.GolobičMarko">Golobič Marko</actor>
                  ................................................ 36</castItem>
               <castItem>
                  <actor xml:id="sp.GošnikVano">Gošnik Vano</actor>
                  .............................................. 32, 34</castItem>
               <castItem>
                  <actor xml:id="sp.HribarSpomenka">Hribar mag. Spomenka</actor>
                  ......................................... 17</castItem>
               <castItem>
                  <actor xml:id="sp.KučanMilan">Kučan Milan</actor>
                  ..................................................  2</castItem>
               <castItem>
                  <actor xml:id="sp.LampretJanez">Lampret Janez</actor>
                  ................................................ 38</castItem>
               <castItem>
                  <actor xml:id="sp.Lavtižar-BeblerDarja">Lavtižar-Bebler Darja</actor>
                  ........................................ 35</castItem>
               <castItem>
                  <actor xml:id="sp.LokarSonja">Lokar Sonja</actor>
                  .................................................. 35</castItem>
               <castItem>
                  <actor xml:id="sp.OcvirkMojmir">Ocvirk Mojmir</actor>
                  ................................................ 32</castItem>
               <castItem>
                  <actor xml:id="sp.PirnatRajko">Pirnat dr. Rajko</actor>
                  ............................................. 36</castItem>
               <castItem>
                  <actor xml:id="sp.PolajnarIgnac">Polajnar Ignac</actor>
                  ............................................... 19</castItem>
               <castItem>
                  <actor xml:id="sp.PozsonecMaria">Pozsonec Maria</actor>
                  ............................................... 26</castItem>
               <castItem>
                  <actor xml:id="sp.PotrčMiran">Potrč Miran</actor>
                  .................................................. 17</castItem>
               <castItem>
                  <actor xml:id="sp.RibičičCiril">Ribičič dr. Ciril</actor>
                  ............................................ 23</castItem>
               <castItem>
                  <actor xml:id="sp.SmoleJože">Smole Jože</actor>
                  ................................................ 1, 39</castItem>
               <castItem>
                  <actor xml:id="sp.StadlerMarko">Stadler Marko</actor>
                  ................................................ 38</castItem>
               <castItem>
                  <actor xml:id="sp.ŠeligoRudi">Šeligo mag. Rudi</actor>
                  ......................................... 33, 35</castItem>
               <castItem>
                  <actor xml:id="sp.ŠetincMile">Šetinc Mile</actor>
                  .................................................. 31</castItem>
               <castItem>
                  <actor xml:id="sp.ŠinkovecMatjaž">Šinkovec mag. Matjaž</actor>
                  ..................................... 16, 27</castItem>
               <castItem>
                  <actor xml:id="sp.ŠkolčJožef">Školč Jožef</actor>
                  .............................................. 20, 28</castItem>
               <castItem>
                  <actor xml:id="sp.TomšičFrance">Tomšič France</actor>
                  ................................................ 38</castItem>
               <castItem>
                  <actor xml:id="sp.VerličAndrej">Verlič Andrej</actor>
                  ................................................ 33</castItem>
               <castItem>
                  <actor xml:id="sp.ZagoženFranc">Zagožen dr. Franc</actor>
                  ........................................ 24, 34</castItem>
               <castItem>
                  <actor xml:id="sp.ZlobecJašaL">Zlobec Jaša L.</actor>
                  ............................................... 38</castItem>
               <castItem>
                  <actor xml:id="sp.ŽakeljViktor">Žakelj mag. Viktor</actor>
                  ........................................... 22</castItem>
            </castList>
         </div>
      </front>
      <body>
         <div xml:id="div.1" ana="#PAR.VsiZbor">
            <head>VSEH ZBOROV SKUPŠČINE REPUBLIKE SLOVENIJE</head>
            <div xml:id="div.1.1" ana="#PAR.Seja" n="15">
               <head>15. seja</head>
               <docDate>(<date when="1991-02-20">20. februar 1991</date>)</docDate>
               <timeline origin="#TL.1" unit="s">
                  <when synch="#stage.t.1" xml:id="TL.1" absolute="1991-02-20T16:15:00"/>
                  <when synch="#stage.t.2"
                        since="#TL.1"
                        absolute="1991-02-20T19:00:00"
                        interval="9900"/>
               </timeline>
               <castList>
                  <castItem>
                     <roleDesc>Predsedoval</roleDesc>: <actor xml:id="sp.BučarFrance">dr. France
                        Bučar</actor>, <role>predsednik Skupščine Republike Slovenije</role>
                  </castItem>
               </castList>
               <stage type="time">Seja se je <time from="1991-02-20T16:15:00" xml:id="stage.t.1">začela ob 16.15 uri</time>.</stage>
               <div xml:id="div.1.1.1" ana="#PAR.PredDnevRed">
                  <div xml:id="div.1.1.1.1" ana="#PAR.Prisot" corresp="#toc.1.1">
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Spoštovani zbor. Začenjam 15. skupno sejo vseh zborov Skupščine Republike
                           Slovenije, ki je sklicana na podlagi 364. člena Ustave Republike
                           Slovenije in 134. Poslovnika Skupščine Republike Slovenije.</p>
                        <p>Najprej bomo ugotovili sklepčnost Družbenopolitičnega zbora <stage type="vote">(48
                              delegatov je navzočih.)</stage> Prosim delegate Zbora občin.
                              <stage type="vote">(64 delegatov je navzočih.)</stage> In še delegate Zbora
                           združenega dela. <stage type="vote">(64 delegatov je navzočih.)</stage>
                        </p>
                        <p>Ugotavljam, da je na seji navzoča večina vseh delegatov vsakega zbora,
                           kar pomeni, da je skupna seja, na podlagi 2. točke 72. ustavnega
                           amandmaja k Ustavi Republike Slovenije in prvega odstavka 135. člena
                           Poslovnika Skupščine Republike Slovenije, sklepčna.</p>
                        <p>Pred prehodom na dnevni red bi si dovolil še prijetno dolžnost, da
                           pozdravim tako predsednika predsedstva in člane Predsedstva Republike
                           Slovenije, kakor tudi člana predsedstva zveze.
                              <stage type="vocal">(Ploskanje.)</stage>
                        </p>
                     </sp>
                  </div>
                  <div xml:id="div.1.1.1.2" ana="#PAR.DolDnevRed" corresp="#toc.1.2">
                     <sp who="#sp.BučarFrance">
                        <p>Torej, predlog dnevnega reda ste prejeli, prav tako tudi predlog za
                           razširitev dnevnega reda in ker so zbori na ločenih sejah sprejeli
                           ustavni amandma 99 k Ustavi Republike Slovenije predlagam, razširitev
                           dnevnega reda z razglasitvijo tega ustavnega amandmaja. Dajem predlog
                           dnevnega reda s predlaganimi razširitvami, se razume, v razpravo. Želi
                           kdo besedo? <stage type="debate">(Ne želi.)</stage> Če ne želi nihče razpravljati,
                           prehajamo na glasovanje o predloženem dnevnem redu.</p>
                        <p>Kdor je prosim, za tak predloženi dnevni red? <stage type="vote">(201
                              delegat.)</stage> Kdo je proti? <stage type="vote">(1 delegat.)</stage> Vzdržani?
                              <stage type="vote">(1 delegat.)</stage>
                        </p>
                     </sp>
                  </div>
               </div>
               <div xml:id="div.1.1.2" ana="#PAR.DnevRed">
                  <div xml:id="div.1.1.2.1" ana="#PAR.TDR" n="1" corresp="#toc.2.1">
                     <sp who="#sp.BučarFrance">
                        <p>Ugotavljam, da je dnevni red z večino glasov sprejet. In sicer:</p>
                        <p>1. Odobritev zapisnika 14. skupne seje,</p>
                        <p>2. razglasitev ustavnega amandmaja 99 k Ustavi Republike Slovenije,</p>
                        <p>3. urejanje odnosov v Jugoslaviji s predlogi ukrepov,</p>
                        <p>4. volitve in imenovanja.</p>
                        <p>Prehajamo kar na <title>1. TOČKO DNEVNEGA REDA</title>, t. j. na
                              <title>ODOBRITEV ZAPISNIKA 14. SKUPNE SEJE</title>.</p>
                        <p>Osnutek zapisnika ste prejeli. Želi kdo razpravljati o zapisniku?
                           Prosim.</p>
                     </sp>
                     <sp who="#sp.SmoleJože">
                        <speaker>JOŽE SMOLE:</speaker>
                        <p>K 1. točki dnevnega reda. V tem zapisniku prosim, da se v zapisniku doda
                           da je Jože Smole protestiral proti predlogu, da se potvarjajo
                           falsificirajo dejstva, proti temu, da se v usta predsednika skupščine dr.
                           Franceta Bučarja daje nekaj, kar on ni govoril. Gre samo za to, da se
                           faktualno to ugotovi.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Torej, če ni predloga za spremembe, potem vzamemo to samo na
                           znanje. Hvala lepa. Dajem zapisnik na glasovanje.</p>
                        <p>Kdo je, prosim, za? <stage type="vote">(201 delegat.)</stage> Kdo je proti? <stage type="vote">(1
                              delegat.)</stage> Vzdržani? <stage type="vote">(1 delegat.)</stage>
                        </p>
                        <p>Ugotavljam, da je zapisnik 14. skupne seje z večino glasov sprejet.</p>
                     </sp>
                  </div>
                  <div xml:id="div.1.1.2.2" ana="#PAR.TDR" n="2" corresp="#toc.2.2">
                     <sp who="#sp.BučarFrance">
                        <p>Prehajamo na <title>2. TOČKO DNEVNEGA REDA</title>, t. j. na
                              <title>RAZGLASITEV USTAVNEGA AMANDMAJA 99 K USTAVI REPUBLIKE
                              SLOVENIJE</title>.</p>
                        <p>Predsedniki Družbenopolitičnega zbora, Zbora občin in Zbora združenega
                           dela so me obvestili, da so zbori sprejeli predlog ustavnega amandmaja 99
                           k Ustavi Republike Slovenije, kot ga je predlagala Komisija Skupščine
                           Republike Slovenije za ustavna vprašanja in sicer z 2/3  glasov delegatov
                           od vsakega zbora, kot to določa tretji odstavek 348. člena ustave. S tem
                           so izpolnjeni pogoji za razglasitev ustavnega amandmaja in mi dovolite,
                           da preberem akt o razglasitvi: "Ker je izpolnjen pogoj po tretjem
                           odstavku 348. člena Ustave Republike Slovenije sprejema Skupščina
                           Republike Slovenije na skupni seji vseh zborov dne 20. februarja 1991, na
                           podlagi 440. člena Ustave Republike Slovenije, odlok o razglasitvi
                           ustavnega amandmaja k Ustavi Republike Slovenije. Razglaša se ustavni
                           amandma 99 k Ustavi Republike Slovenije, ki ga je sprejela Skupščina
                           Republike Slovenije na seji Družbenopolitičnega zbora 20. februarja 1991,
                           na seji Zbora občin 20. februarja 1991 in na seji Zbora združenega dela
                           20. februarja 1991."</p>
                        <p>Kdor se strinja s predlaganim odlokom, naj prosim, glasuje! <stage type="vote">(211
                              delegatov.)</stage> Kdo je proti? <stage type="vote">(Nihče.)</stage> Se je kdo
                           vzdržal? <stage type="vote">(2 delegata.)</stage>
                        </p>
                        <p>Na podlagi izida glasovanja ugotavljam, da je Skupščina Republike
                           Slovenije na skupni seji vseh zborov 20. februarja 1991 sprejela odlok o
                           razglasitvi ustavnega amandmaja 99 k Ustavi Republike Slovenije in s tem
                           razglasila ta ustavni amandma. <stage type="vocal">(Ploskanje.)</stage>
                        </p>
                     </sp>
                  </div>
                  <div xml:id="div.1.1.2.3" ana="#PAR.TDR" n="3" corresp="#toc.2.3">
                     <sp who="#sp.BučarFrance">
                        <p>Prehajam na</p>
                        <p>
                           <title>3. TOČKO DNEVNEGA REDA</title>,</p>
                        <p>t. j. na</p>
                        <p>
                           <title>UREJANJE ODNOSOV V JUGOSLAVIJI S PREDLOGI UKREPOV</title>.</p>
                        <p>Za to točko dnevnega reda ste danes prejeli obvestilo Predsedstva
                           Republike Slovenije o razgovorih o ureditvi odnosov v Jugoslaviji s
                           predlogom ukrepov. To obvestilo pošilja Skupščini Predsedstvo republike
                           na podlagi 2. odstavka 382. člena Ustave Republike Slovenije. Prejeli ste
                           tudi predlog resolucije Skupščine Republike Slovenije o predlogu za
                           sporazumno razdružitev SFR Jugoslavije kot so ga pripravili vodje klubov
                           delegatov. Uvodno besedo bo imel najprej g. Milan Kučan, predsednik
                           Predsedstva Republike Slovenije. Prosim, gospoda predsednika, da vzame
                           besedo.</p>
                     </sp>
                     <sp who="#sp.KučanMilan">
                        <speaker>MILAN KUČAN:</speaker>
                        <p>Spoštovani gospod predsednik, spoštovane poslanke in poslanci!</p>
                        <p>Obvestiti vas želim, tako kot mi veleva dolžnost pa tudi zavezanost vašim
                           sklepom, o razgovorih, ki jih je opravilo Predsedstvo republike skupaj s
                           predsednikom Skupščine in predsednikom Izvršnega sveta po razglasitvi
                           plebiscitne odločitve, da republika Slovenija postane samostojna in
                           neodvisna država. Razgovore smo opravili na osnovi pooblastila republiške
                           skupščine, danega s sklepom 28. septembra 1990 o sodelovanju v razgovorih
                           v organih federacije in z republikami o prihodnjih odnosih med njimi. Kot
                           usmeritev nam je služila Izjava Skupščine Slovenije o dobrih namenih
                           skupaj z zakonom o plebiscitu ter usmeritvami, ki jih je Predsedstvo
                           republike Slovenije predložilo  v svojem ekspozeju 26.12.1990. O tem ste
                           dobili pisno obvestilo. Na razpolago so vam tudi stenogrami razgovorov,
                           ki smo jih opravili z vodstvi drugih republik in skupna sporočila s teh
                           razgovorov, pa tudi vsi stenogrami mojih razprav s sej Predsedstva SFRJ
                           27.12.1990 10. in 31. januarja ter 8. in 13. februarja na katerih sem
                           sodeloval v vašem skupnem imenu. Naj zato le na kratko predstavim stvari,
                           ki so bistvene in ki so potrebne za to, da bi se lažje odločali o
                           predlogih, ki so pripravljeni na temelju dosedanjih pogovorov.</p>
                        <p>Z današnjim obvestilom Predsedstvo republike nadaljuje prakso rednega
                           obveščanja in posvetovanja s skupščino. V zadnjega pol leta je
                           Predsedstvo nastopilo v skupščini 28. septembra, 6. decembra in 26.
                           decembra 1990. Vmes je večkrat obveščalo tudi predsednike v skupščini
                           zastopanih strank in vodje poslanskih klubov in skupin. Predsedstvo je
                           pripravljeno še pogosteje seznanjati Skupščino s svojo dejavnostjo pri
                           uresničevanju odločitev, ki jih je sprejela, in pri uveljavljanju
                           pooblastil, ki jih je dala, če boste ocenili, da je to potrebno.</p>
                        <p>Na razširjeni seji Predsedstva SFRJ 27. decembra 1990 je bil sprejet
                           predlog Slovenije, da posplošene, neučinkovite in zato nekoristne
                           pogovore o rešitvi jugoslovanske krize zamenjajo razgovori republike o
                           ureditvi odnosov med njimi in s tem tudi o prihodnosti Jugoslavije.</p>
                        <p>Dne 10.1.1991 so vse republike izrazile pripravljenost za takšne
                           medsebojne pogovore. Slovenija je predlagala tri vrste pogovorov, in
                           sicer: pogovore o prihodnji ureditvi razmerij, katerih temelj naj bo
                           pravica do samoodločbe, pogovore o razdelitvi pravic in obveznosti, ki so
                           nastale z dosedanjim življenjem v skupni državi, in pogovore o ureditvi
                           tako imenovanega prehodnega obdobja do končnega dogovora ali odločitve o
                           prihodnjem življenju ter njegove uveljavitve. Začetni del pogovorov je
                           zdaj opravljen. Tako se je mogoče in potrebno odločati, kajti ne gre več
                           za domneve o tem, kaj kdo želi ali za kaj se zavzema, ampak za uradna
                           stališča, koncepte in argumente.</p>
                        <p>Naše izhodišče za vse razgovore je bila odločitev slovenskega naroda,
                           skupaj s pripadniki italijanske in madžarske narodne skupnosti in z
                           vsemi, ki stalno živijo in delajo v Sloveniji, za suvereno, samostojno in
                           neodvisno državo. Samostojna Slovenija bo v celoti in v skladu s svojimi
                           interesi odločala o svojem položaju in povezavah, tudi o sodelovanju in
                           povezovanju z drugimi državami in mednarodnimi organizacijami, pa tudi o
                           razmerjih z drugimi republikami kot suverenimi samostojnimi državami.</p>
                        <p>Izhajali smo iz dejstva, da je Jugoslavija kot skupna federativna država
                           politično in gospodarsko dezintegrirana. Federalna država in njeni organi
                           funkcionirajo z vse večjimi težavami, zdaj tudi že v razmerah finančne
                           blokade republik. Te so izgradile ali pa izgrajujejo svoje avtonomne
                           ustavno politične, pravne in ekonomske sisteme in na tej osnovi, ne glede
                           na deklarativne izjave, v veliki meri že delujejo kot samostojni
                           ustavnopravni subjekti, ki so svoje osamosvajanje pričeli z vračanjem
                           izvrševanja tistih svojih suverenih funkcij, ki so jih z zvezno ustavo
                           pred časom prenesle na skupno državo. Vse bolj je utemeljena ocena, da se
                           Jugoslavija spreminja v nevarno žarišče, ki ogroža mir in varnost
                           evropskih držav, kar vodi v njeno gospodarsko finančno in politično
                           osamitev, s tem pa tudi v osamitev sleherne njene republike. Tako stanje
                           odlaga politične, gospodarske in socialne reforme, ki jih bodo morale
                           jugoslovanske republike, tudi vsaka zase, nujno izpeljati, če si želijo
                           odpreti vrata v evropske integracije in njihove ustanove. Ta vrata so
                           zdaj čvrsto zaprta.</p>
                        <p>Zato je naše stališče, da ni realna zahteva po tako imenovani vrnitvi v
                           prvotno ustavno stanje s spoštovanjem zvezne ustave. To bi za Slovenijo
                           pomenilo vračanje v položaj, kakršen je bil pred sprejetjem dopolnil k
                           naši ustavi septembra 1989. Na temelju določb v ustavi SFRJ ni mogoče
                           reševati vse zapletenosti porušenih odnosov in zaupanja med
                           jugoslovanskimi republikami, neskladij v materialnih in političnih
                           odnosih ter usklajevati povsem različne politične koncepte in razumevanja
                           samih osnov odnosov med narodi oziroma njihovimi republikami v
                           Jugoslaviji, kakršni trajajo vse od njenega nastanka naprej. Enostranske
                           spremembe v ustavnih razmerjih so nastale prav kot kritika nezadostnosti
                           in neustreznosti ustavnih rešitev. Poziv na podrejanje zvezni ustavi je
                           zdaj žal samo izgubljanje časa in beg pred resnico o dezintegraciji
                           Jugoslavije na temeljih, na katerih je bila utemeljena.</p>
                        <p>Naše izhodišče je dalje bilo, da gre za nov dogovor republik o njihovem
                           položaju in prihodnjih odnosih med njimi, ne pa za popravljanje starega
                           dogovora o sedanji jugoslovanski federaciji. Potemtakem je razumljivo
                           naše stališče, da sedanja ustava SFRJ ne more biti institucionalni okvir
                           za reševanje krize in za pripravo dogovora med republikami o prihodnji
                           ureditvi razmerij med njimi. Dejstvo je, da je ustavna ureditev na
                           Hrvaškem in v Srbiji ter vrsta ustavnih sprememb v Sloveniji že šla preko
                           in mimo okvira veljavne federalne ustave, v Makedoniji so sprejeli
                           Deklaracijo o suverenosti, v Bosni in Hercegovini pa jo pripravljajo.
                           Realno in odgovorno je računati le s temi dejstvi. zato smo ves čas
                           zavračali konstrukcijo, ki sicer v načelu prizna pravico do samoodločbe,
                           uresničevanje te pravice pa veže na zvezno ustavo in na pogoje, ki bi jih
                           bilo šele treba ustvariti z nekim posebnim pravnim aktom, ki bi ga
                           sprejeli Zvezni zbor Skupščine SFRJ. Sprejetje take koncepcije bi
                           pomenilo, da narodi svojo pravico do samoodločbe lahko uresničujejo samo
                           na temelju soglasja vseh drugih republik oziroma narodov in na podlagi
                           odobritve zveznih organov. Zato zavračamo osnutek deklaracije o pristopu
                           k novi ureditvi odnosov v jugoslovanski skupnosti, ki jo na temelju
                           takšne zamisli pripravljajo v ustavni komisiji zvezne skupščine.</p>
                        <p>   Zastopali smo stališče, da so sogovorniki v političnem dialogu o
                           razrešitvi jugoslovanske državno-politične krize in o prihodnjem položaju
                           jugoslovanskih republik lahko samo republike kot suverene države, ki se
                           svoje suverenosti niso nikoli odrekle. Jugoslavija je zgodovinsko nastala
                           na temelju prostovoljnega združevanja že takrat državno organiziranih
                           narodov na temelju njihove pravice od samoodločbe. Avnojski dogovor o
                           združitvi v federativno urejeno skupno državo ni bil dogovor teritorialno
                           nevezanih narodov, ampak so se o tem na podlagi samoodločbe narodov
                           odločale takratne državne skupščine federalnih držav, ki so na zasedanje
                           v Jajce poslale svoje delegacije in pozneje vsaka zase potrjevale njihovo
                           delo. Z uveljavitvijo pravice do samoodločbe dosedanja skupnost kot
                           država preneha obstajati in morajo tako na novo nastale države
                           vzpostaviti polno oblast vsaka na svojem ozemlju in samostojno pridobiti
                           mednarodno priznanje svoje državno-pravne subjektivitete.</p>
                        <p>Suverenost republik zahteva, da medsebojno spoštujejo to suverenost, si
                           medsebojno zagotavljajo teritorialno celovitost, nedotakljivost in
                           nespremenljivost meja. To stališče je v pogovorih naletavalo na ostro
                           nasprotovanje Srbije in kasneje tudi Črne gore s stališčem, da so meje
                           med republikami zgolj administrativne. Pri tem seveda ni skrivnost, da se
                           za tem stališčem skrivajo pretenzije do Bosne in Hercegovine oziroma
                           odrekanje njene suverenosti in samostojnosti. Slovenija je vztrajala na
                           stališču, da so te meje državnega in nikakor ne zgolj administrativnega
                           značaja. Takšne so tako po svojem zgodovinskem nastanku pa tudi po
                           pomenu, ki so ga imele v prvi in vseh naslednjih ustavah nove
                           Jugoslavije, ki določajo, da se meje republik ne morejo spremeniti brez
                           njihovega soglasja. Takšno stališče je navsezadnje edino mogoče tudi na
                           temelju Helsinške listine!</p>
                        <p>Pomembno, a za nekatere republike sporno je stališče, da pri dogovoru
                           republik zvezne institucije ne morejo biti partner, ki bi bil nosilec
                           nekih posebnih, od republik ločenih interesov in bi zato sprejemal
                           odločitve v njihovem imenu ali arbitriral v odnosih med njimi. Ves čas
                           pogovorov smo vztrajali na stališču, da je do rešitve treba priti na
                           miren, demokratičen način z dogovorom republik. Poudarjali smo, da je
                           treba iz dogovarjanja izključiti vsako uporabo sile in grožnje z njo,
                           vključno s strani JLA. Zato smo tudi v zvezi z znanim dokumentom
                           politične uprave zveznega sekretariata za ljudsko obrambo zahtevali, da
                           se pojasni in uskladi z ustavo dejanska vloga armade v jugoslovanski
                           družbi, pojasni razmerje med Predsedstvom in vodstvom armade, pa tudi
                           pooblastila varnostne službe armade in nadzor nad njo. Predsedstvo SFRJ
                           je na to zahtevo, kot vam je znano, javno odgovorilo. Ta odgovor nas ne
                           more zadovoljiti. Predsedstvo se od ideološkega koncepta ureditve
                           jugoslovanske družbe in države, ki je zapisan v tem dokumentu z izjemo
                           dveh članov tudi našega Janeza Drnovška, ni omejilo, ampak je v bistvu to
                           dejanje minimiziralo in opravičevalo. S tem postaja vprašljivo ne le
                           stališče, da so sogovorniki v pogovoru o prihodnosti Jugoslavije le
                           republike, temveč tudi, da so pri tem enakopravne. Kajti armada je edini
                           dejavnik, ki ima možnost in očitno tudi ambicije, da svoj koncept
                           vsiljuje tistim, ki ga ne sprejemajo, saj razpolaga z realno silo. Zato
                           je bila ves čas naša stalna zahteva, da pride do depolitizacije JLA in
                           njenega popolnega umika iz političnega življenja.</p>
                        <p>Znova smo skupaj s hrvaškim vodstvom ponudili tudi pogovore o morebitni
                           ustanovitvi skupnosti jugoslovanskih republik kot suverenih držav. Tega
                           nismo ponujali po naključju in ne le zgolj zaradi usmeritev v Izjavi o
                           dobrih namenih. Treba je bilo priti do nedvoumne in za našo in svetovno
                           javnost prepričljive ugotovitve, da za vodstva nekaterih republik
                           skupnost enakopravnih republik kot suverenih držav ni sprejemljiva in da
                           pride v poštev le bolj ali manj unitarna in centralistično urejena
                           federativna država po meri večinskega naroda, v kateri je zagotovljena
                           prevlada njegovih interesov. Pri Srbiji in Črni gori smo naleteli s tem
                           predlogom na nedvomno odklonilno stališče, Makedonija ter Bosna in
                           Hercegovina glede tega predloga še nimata do kraja izoblikovanega
                           stališča, čeprav sta obe čvrsto na stališču, da so republike suverene
                           države, Makedonija pa tudi na stališču, da SFR Jugoslavija brez
                           katerekoli sedanje republike ne more obstajati. Pripravljenost in interes
                           za tako skupnost, čeprav za zdaj le na načelni ravni obstaja kot
                           pričakovanje samo pri Hrvaški. Predlagamo, da ostanemo še naprej odprti
                           do razprav o skupnosti jugoslovanskih republik kot samostojnih suverenih
                           držav s tistimi, ki bi tako skupnost želeli ustanoviti. Hkrati
                           predlagamo, da se, vsaj kar zadeva Slovenijo, takoj prične postopek za
                           sporazumno razdružitev dosedanje SFRJ. To je pogoj za osamosvojitev
                           Slovenije in s tem tudi za naše suvereno in samostojno odločanje o
                           morebitnih povezavah v skupnost z drugimi jugoslovanskimi republikami kot
                           suverenimi državami. Zato smo že prej predlagali, da naj se takoj začne
                           tudi postopek za sporazumno razdelitev pravic in obveznosti iz
                           dosedanjega življenja v skupni državi. Zvezni izvršni svet je sprejel
                           nalogo, da ta sporazum pripravi, čeprav ga je še 10. januarja zavračal.
                           Predlog razdelitve je pripravil tudi naš Izvršni svet. Pričakujemo, da bo
                           o tem predlogu skupščina obveščena.</p>
                        <p>Predlog za sporazumno razdružitev in predlog o pravnem nasledstvu
                           dosedanje SFRJ temelji na stališču, da se Republika Slovenija osamosvaja
                           v samostojno državo z razdružitvijo in ne z odcepitvijo od dosedanje
                           SFRJ. Z državno osamosvojitvijo katerekoli republike v sedanji SFRJ, na
                           osnovi uresničevanja pravice naroda do samoodločbe v tej republiki,
                           preneha obstajati sedanja država SFRJ. Zato ima novo nastala država
                           republika Slovenija pri pravnem nasledstvu status enakopravnega
                           naslednika razdružene dosedanje SFRJ, kar enako velja za vse tiste
                           republike, ki bi se prav tako odločile, da se osamosvojijo v samostojne
                           države, in tiste, ki bi se odločile, da ustanovijo novo skupno državo
                           dveh ali več republik ne glede na medsebojna razmerja in ime te
                           skupnosti.</p>
                        <p>Predsedstvo Republike skupaj z najodgovornejšimi ljudmi iz Izvršnega
                           sveta in s predsednikom Skupščine Republike Slovenije na temelju vseh teh
                           ocen in razlogov predlaga, da Skupščina sprejme Resolucijo, s katero
                           predlaga, da se začne postopek za sporazumno razdružitev SFRJ. Predlog
                           naj naslovi na skupščine vseh republik. Te so kot države skupaj z
                           Republiko Slovenije tudi konstituirale sedanjo SFRJ. Predlagamo torej,
                           naj se SFRJ s sporazumom republik razdruži na dve ali več, če se bodo
                           tako odločile tudi druge republike suverenih in neodvisnih držav. Nove
                           države, ki nastanejo z razdružitvijo, pridobijo vso oblast na svojem
                           ozemlju, medsebojno si priznavajo polno mednarodno subjektiviteto
                           spoštujejo ozemeljsko celovitost vsake od njih in nedotakljivost vseh
                           meja. Pri medsebojnih odnosih bodo novo nastale države spoštovale pravila
                           mednarodnega prava in še posebej ustanovno listino Združenih narodov ter
                           dokumente Konference o evropski varnosti in sodelovanju Republike bodo
                           postopek razdružitve izvedle postopno, sporazumno in po načelih
                           mednarodnega prava, zlasti tistih, ki so zbrana v znanih dunajskih
                           konvencijah. Za reševanje morebitnih sporov naj republike predvidijo
                           ustrezne mednarodne institucije.</p>
                        <p>S sporazumno razdružitvijo se Republika Slovenija konstituira kot
                           samostojna, suverena in neodvisna država. Vse njene meje z Madžarsko,
                           Avstrijo in Italijo ter Hrvaško ostanejo nespremenjene.</p>
                        <p>Subjekt odločanja o razdružitvi so republike. Predlagamo, da Skupščino
                           SFRJ obvestimo, da Skupščina Slovenija začenja postopek za razdružitev
                           SFRJ na dve ali več samostojnih in neodvisnih držav in s tem za
                           prenehanje sedanje države SFRJ. Skupščina SFRJ naj ugotovi, da se je ta
                           postopek začel.</p>
                        <p>Smo pred dejanjem, ki nedvomno vnaša nove elemente v mednarodno prakso.
                           Predlog za razdružitev je pripravljen v skladu z zgodovinskim dejstvom,
                           da je nastala Jugoslavija z združitvijo federalnih enot, ki so imele vse
                           elemente državnosti in so tako tudi sprejemale odločitve o združitvi.</p>
                        <p>Bogata pravila mednarodnega prava in praksa mednarodne skupnosti ne
                           dajejo že kar vnaprej povsem konkretnih in praktičnih odgovorov na
                           številna vprašaja, ki se odpirajo v zvezi z osamosvojitvijo in
                           razdružitvijo, posebej še v zvezi s pravnim nasledstvom. Ponujajo pa
                           okvir, v katerem je mogoče rešiti tako zapletena vprašanja. Glede na
                           jugoslovansko realnost moramo pričakovati, da bo ta proces lahko zelo
                           protisloven, konflikten in dolgotrajen. Ne glede na vse pa se bomo
                           zavzemali, da bo postopek potekal na tak način, da ne bodo prizadete
                           legitimne koristi republik in dosedanjih skupnih ustanov. To pomeni, da
                           bo potrebna vrsta pogajanj o ureditvi položaja, obveznosti in drugih
                           razmerjih do JLA, o prevzemu poslov Narodne banke Jugoslavije, o
                           razdelitvi arhivov itd. Pri uresničevanju</p>
                        <p>plebiscitne odločitve kaže biti tudi vnaprej dosleden, odločen in
                           načelen, pri tem pa kaže doma narediti vse za to, da sami s svojimi
                           premalo premišljenimi odločitvami ne bi dajali povoda za nepotrebne
                           konflikte.</p>
                        <p>Temeljito kaže zato premisliti, kakšna naj bodo naša stališča do tako
                           imenovanega prehodnega obdobja, ki bo nedvomno potrebno, tudi glede
                           materialnih obveznosti do ustanov sedanje skupne države in drugih
                           republik v času, ko smo še v sestavi zvezne države. To obdobje bo izredno
                           občutljivo in mu bo potrebno določiti razumen končni rok. Pogajanja o
                           njem vodi zdaj Zvezni izvršni svet skupaj z Izvršni svetom republik.
                           Pričakujemo, da vas bo naša vlada o poteku teh pogajanj in o svojih
                           stališčih ter predlogih obvestila.</p>
                        <p>Proces našega osamosvajanja poteka tudi v razmeroma neugodnih mednarodnih
                           okoliščinah. Da bi imeli realno predstavo o teh okoliščinah, o stališčih
                           mednarodne skupnosti, dežel dvanajsterice in sosednjih držav, predlagamo,
                           da vas tudi o teh stališčih in svojih stikih podrobneje seznani vlada, ki
                           je v vsem tem času posebno intenzivno pa zadnje tedne, imela največ
                           vpogleda v ta stališča in v dobronamerna pa tudi manj dobronamerna
                           opozorila glede naših namer.</p>
                        <p>Predlagamo, da skupščina s posebnim sklepom zaupa mandat za nadaljevanje
                           pogajanj, tako kot doslej, najvišjim organom slovenske oblasti, ki so že
                           do sedaj sodelovali v pogovorih in naj njihove predsednike tudi formalno
                           imenuje v pogajalsko delegacijo. Razumljivo je, da bo skupščina
                           delegacijo zavezala za sprotno obveščanje in posvetovanje. Prav tako
                           predlagamo, da naj pogajanja o razdelitvi pravic in obveznosti vodi
                           Izvršni svet, ki ima na voljo tudi vso dokumentacijsko gradivo in ki naj
                           o teh pogajanjih prav tako sproti obvešča Skupščino Slovenije.</p>
                        <p>Predlagamo, da Izvršni svet tudi čimprej pripravi vse potrebno - tako kot
                           izhaja iz 10. člena Zakona o plebiscitu, da bi skupščina mogla določiti
                           strategijo gospodarskega osamosvajanja, obrambe in nacionalne varnosti
                           ter zunanje politike Republike Slovenije.</p>
                        <p>Če se boste, spoštovane poslanke in poslanci, v načelu strinjali s takim
                           pristopom in s potrebo, da se sprejme tak akt,predlagamo, da ga
                           neposredno v razpravo in sprejem predložijo vodje poslanskih klubov in
                           skupin. Obveščeni smo, da so takšno odločitev vodje klubov in skupin že
                           sprejeli, razen kluba Liberalno demokratske stranke, ki pa vsebini
                           predlaganega dokumenta ne nasprotuje. Takšno stališče poslanski klubov in
                           skupin je po naši oceni izraz visoke stopnje odgovornosti in dokazuje
                           pomen tega dejanja na poti uresničevanja plebiscitne odločitve pa tudi
                           uresničevanja zaveze sprejete s sporazumom političnih strank in
                           poslanskih skupin pred plebiscitom. Prepričani smo, da je tak predlog
                           demokratičen. Nikomur ne vsiljujemo, da gre po poti, za kakršno smo se
                           odločili mi. Uresničiti želimo naš življenjski in dolgoročni interes,
                           sklicujoč se pri tem na pravico do samoodločbe. Te svoje pravice ne
                           želimo uresničiti ne v škodo in ne na račun enakih pravic katerekoli
                           druge republike.Tudi v prihodnje se bomo zavzemali za trajne, tudi
                           institucionalizirane odnose ter sodelovanje s sedanjimi jugoslovanskimi
                           republikami v korist naših državljanov in naših narodov. Zavzemali se
                           bomo za razvoj enakopravnega sodelovanja, za krepitev medsebojnega
                           razumevanja in zaupanja ter dobro sosedskih odnosov v interesu
                           mednarodnega miru, varnosti in pravičnosti ter blagostanja vseh naših
                           narodov. Ne želimo pretrgati vezi, ki so nas do zdaj povezovale. Ne
                           želimo se zapirati pred nikomer, sodelovati želimo z vsakomer, ki je na
                           to sodelovanje pripravljen na osnovah enakopravnosti. Navsezadnje tukaj
                           in s temi sosedi bomo živeli tudi v prihodnje.</p>
                        <p>Želimo sporazumno rešitev,prepričani, da je to v interesu vseh, kajti
                           samo ta omogoča mirno in varno življenje ljudi in narodov, ne ogroža
                           drugih, ne ogroža miru in varnosti in ni v nasprotju s stališči KEVS in
                           OZN. Sporazumna rešitev pa bo bistveno vplivala na odnos tretjih držav in
                           mednarodne skupnosti do vsake republike in tudi vsake skupnosti, za
                           katero se bodo republike morebiti odločale.</p>
                        <p>Vprašanje je, v imenu kakšne pravice sploh bi nam bilo to našo željo
                           mogoče preprečiti, posebej še s strani tistih, ki so skupaj z nami
                           enakopravno, demokratično sprejeli odločitev, da ustanovimo skupno
                           državo, federativno Jugoslavijo, ne da bi pri tem drug drugemu vsiljevali
                           svoje interese in njihovo prevlado. To je morda najodločilnejše obdobje
                           pri uresničevanju plebiscitne odločitve na poti osamosvajanja republike
                           Slovenije. Izjava Hrvaške, da bo v primeru razdružitve Slovenije tudi
                           sama ravnala enako, je zelo pomembna. Zmanjšuje poskus marginalizacije
                           slovenske odločitve, tudi poskuse prikazati ga kot uspeh tistih, ki so
                           Slovence že dolgo pošiljali v Philadelphijo in Graš, hkrati pa povečuje
                           težo dejstva, da z razdružitvijo ene same republike iz sedanje SFRJ
                           nastopa za vse druge, tudi za zvezne institucije, povsem novo statusno in
                           drugo stanje. Prepričan sem, da je odločitev za to dejanje nujna, da bi
                           se končno spoprijeli s pravimi razlogi jugoslovanske agonije z vse bolj
                           zaskrbljujočimi notranjimi in mednarodnimi razsežnostmi, si zaprli
                           možnosti stalnega bega pred dejstvi ter se prisilili k realnemu in
                           objektivnemu premišljanju vsake republike o njenem resničnem položaju in
                           prihodnosti brez sedanje SFRJ.</p>
                        <p>Kolikor predloga za sporazumno razdružitev druge republike ne bodo
                           sprejele, se bomo morali odločiti o osamosvojitvi Slovenije v samostojno
                           in neodvisno državo brez soglasja republik o razdružitvi sedanje SFRJ. V
                           tem primeru se bo Slovenija razdružila brez sporazuma. Tudi v takšnih
                           razmerah bomo vztrajali na stališču, da je SFR Jugoslavija s tem
                           prenehala obstajati kot država in da ima Slovenija enakopraven položaj z
                           vsemi drugimi republikami pri njenem pravnem nasledstvu. O tej
                           neugodnejši poti bo treba odločati, če bo treba, ob svojem času.</p>
                        <p>Razmere, v katerih teče in se bo nadaljeval, zdaj z našim predlogom tudi
                           formaliziran proces razdružitve SFRJ, so neugodne. Žal ne mednarodno
                           pravo, ne razpoloženje mednarodne skupnosti ni takšno in tudi ne služi
                           temu, da bi razveseljevalo in osrečevalo Slovence: naravnano je pač na
                           to, da si ta skupnost v svojih mejah in okvirih zagotavlja varnost in
                           mir, s tem pa zavaruje lastne interese pred tistimi, ki tega reda ne
                           spoštujejo. Pri tem si sicer dovoljujemo pomisliti, ali vidi dovolj
                           daleč, obenem pa ugotavljamo, da Slovenija žal kljub temu ni dejavnik, ki
                           bi mogel takšno realnost spremeniti. Preostane nam, da v tej realnosti
                           svojo voljo uveljavljamo demokratično, razumno, argumentirano in odločno,
                           a tako, da bomo v svetu razumljeni in tudi kot partnerji zaželjeni.
                           Predsedstvo Republike v teh razmerah računa na zrelost in odgovornost
                           vseh političnih strank v parlamentu in posebej še poslank in poslancev v
                           skupščini, da bodo, če bo resolucija sprejeta, v oporo pogajalcem, ki so
                           ali bodo zadolženi, da sodelujejo v pogajanjih in da bodo zmogli
                           trenutne, kratkoročne strankarske politične interese podrediti skupnim
                           nacionalnim koristim in jih uskladiti z voljo, kakšno je na plebiscitu
                           izrazila velikanska večina državljanov Republike Slovenije. Odgovornost
                           za uspeh more biti le skupna.</p>
                     </sp>
                     <sp who="#sp.DrnovšekJanez">
                        <speaker>DR. JANEZ DRNOVŠEK:</speaker>
                        <p>Gospod predsednik, spoštovane poslanke in poslanci!</p>
                        <p>Dovolite mi, da v svojem poročilu podam Skupščini Republike Slovenije
                           nekatere ocene, ugotovitve in predloge, ki izhajajo iz opravljanja
                           funkcije slovenskega člana Predsedstva SFRJ. V svojem poročilu bom skušal
                           neposredno ali posredno odgovoriti tudi na nekatera poslanska
                           vprašanja.</p>
                        <p>Moje delo v zveznem predsedstvu poteka zlasti od maja lanskega leta
                           naprej v posebnih okoliščinah. Medtem ko sem skušal v letu svojega
                           predsedovanja v zveznem predsedstvu uresničevati koncept demokratične in
                           tržne transformacije jugoslovanske federacije ter zagotoviti njeno čim
                           hitrejše vključevanje v evropske integracije, se je situacija po izteku
                           mojega predsedniškega mandata bistveno spremenila. Odnosi med republikami
                           so se zelo poslabšali, vedno bolj izraziti so postajali različni koncepti
                           nadaljnjega družbenega in ekonomskega razvoja, poglabljala so se nekatera
                           krizna žarišča, zlasti v mednacionalnih odnosih - naj omenim Kosovo in
                           Kninsko krajino. Očitno je postalo, da je dolgotrajna kriza, ko zlasti v
                           zadnjih desetih letih politična vodstva niso bila v stanju izvesti
                           potrebnih političnih in ekonomskih sprememb, zelo poslabšala medsebojne
                           odnose med jugoslovanskimi narodi, ustvarila so se velika medsebojna
                           nezaupanja. Posamezne jugoslovanske republike so vedno glasneje
                           izpostavljale svojo suverenost, vedno bolj jasno je postajalo, da bo
                           potrebno državo popolnoma preurediti. V velikih mednacionalnih tenzijah
                           so se vedno bolj odražale kulturne, zgodovinske in ekonomske razlike in
                           vedno manj verjetno je postajalo, da se bodo jugoslovanski narodi uspeli
                           ponovno sporazumeti o kakšni trdnejši obliki jugoslovanske države.</p>
                        <p>Koncept hitrega vključevanja v Evropo je postal nerealen, saj so evropske
                           države postajale vedno bolj zadržane z ozirom na naraščajočo krizno
                           napetost v Jugoslaviji. Vedno bolj jasno je postajalo, da bodo
                           jugoslovanski narodi morali najprej doseči neko novo politično trdnost v
                           medsebojnih odnosih, preden se bodo lahko vključili v izgradnjo skupne
                           evropske hiše. Od prioritetnega partnerja evropskim integracijam je
                           Jugoslavija nazadovala v manj perspektivno grupo evropskih držav, ki niso
                           v prvem razredu kandidatov za vključevanje v evropske integracije.</p>
                        <p>Po začetnih uspehih ekonomskega programa in ekonomske reforme v prvi
                           polovici lanskega leta je postajalo vedno bolj očitno, da ni možno doseči
                           trajnejše ekonomske stabilnosti in izboljševati učinkovitosti ekonomskega
                           delovanja v pogojih tako visoke politične nestabilnosti. Po
                           večstranskarskih volitvah v vseh naših republikah je postalo jasno, da so
                           antagonizmi med našimi narodi že tako veliki, da jih ni možno razrešiti v
                           okviru dosedanjih institucij jugoslovanske države in da bo vedno težje
                           voditi enotno ekonomsko politiko in izvajati enotno politično in
                           ekonomsko reformo.</p>
                        <p>Zvezno predsedstvo se sicer ves čas zaveda situacije in skuša iskati poti
                           do razpleta. Ob tem je seveda jasno, da smo v predsedstvu predstavniki
                           različnih republik in pokrajin in torej tudi predstavniki različnih
                           interesov. Zato so večkrat tudi stališča predsedstva izglasovana
                           večinsko, so neusklajena in povzročajo kritike v različnih delih države.
                           Vendar je zvezno predsedstvo javno konstatiralo, da obstoječa ustavna
                           ureditev ne daje možnega okvira za razplet sedanje krizne situacije, da
                           je potreben nov dogovor med našimi republikami oziroma narodi.
                           Predsedstvo SFRJ ne osporava pravice do samoodločbe narodov oziroma
                           republik. Obstaja sicer razlika v tem, ali imajo pravico do samoodločbe
                           jugoslovanske republike ali narodi. V slovenskem primeru to razlikovanje
                           ne pride do izraza, ima pa velik pomen v razreševanju odnosov zlasti med
                           Srbijo in Hrvatsko. Trenutno še ni jasno, kako se bodo ti odnosi
                           uredili.</p>
                        <p>Po mnenju Predsedstva so legitimno v igri vse možne opcije za razrešitev
                           jugoslovanske krize, vključno s federalno, konfederalno ali popolno
                           izdvojitvijo posamezne republike. Vendar je očitno, da konfederalna
                           opcija predpostavlja prejšnjo razrešitev vprašanja ali ima pravico do
                           samoodločbe narod ali republika. To vprašanje zlasti potencira Srbija, ko
                           zahteva revizijo meja v primeru vzpostavljanja suverenih republiških
                           držav. Hrvatska ostaja na konfederalnem konceptu in na nespremenljivosti
                           republiških meja, Črna gora podpira srbsko stališče, medtem ko je očitno,
                           da Bosna in Hercegovina ter Makedonija želita obdržati neko obliko
                           jugoslovanske države, ki bi se temeljila na samostojnosti, suverenosti
                           ter enakopravnosti republik. V dosedanjih razgovorih v zveznem
                           predsedstvu so bile pozicije republik več ali manj jasno izpostavljene,
                           vendar še ni bilo pravih poizkusov približevanja zelo različnih
                           konceptov. Ni povsem jasno, ali že obstaja resnična pripravljenost na
                           politično razreševanje razlik ali pa se bodo nadaljevali sedanji zelo
                           nevarni procesi medsebojnih pritiskov, groženj, z možnostjo
                           mednacionalnih spopadov, ki naj bi pripeljali do nekih novih stanj,
                           odnosov, ki bi jih šele potem skušali politično utrditi v dogovorih. Če
                           se bo nadaljevala takšna pot, ni izključeno, da se ne bodo kdaj incidenti
                           razvili v širši spopad z možnostjo državljanske vojne. Ob tem naj
                           izpostavim, da je povsem odprto in nerešeno tudi kosovsko vprašaje, na
                           kar predstavniki Kosova stalno opozarjajo, vendar je to vprašaje sedaj v
                           ozadju medrepubliških pogajanj.</p>
                        <p>Iz dosedanjega poteka pogovorov bi bilo vsekakor preuranjeno zaključiti,
                           da so prišli že v odločilno fazo in da lahko v kratkem pričakujemo
                           razplet in neko dogovorjeno politično rešitev. Ključna vprašaja ostajajo
                           še vedno odprta. S tega vidika imajo morda prav tisti, ki opozarjajo na
                           to, da bi v sedanji situaciji bila preuranjena slovenska poteza, ki bi
                           dokončno začrtala pot v neodvisnost in izdvojitev Slovenije od
                           Jugoslavije. Vendar obstajajo tudi drugačni razlogi. Dejstvo je, da imamo
                           slovenski predstavniki omejen maneverski prostor in da na osnovi
                           plebiscitnih razultatov lahko obravnavamo le tiste variante, ki temeljijo
                           na popolni samostojnosti in suverenosti republike. Ob tem je slovenska
                           skupščina storila že vrsto konkretnih korakov, ki vodijo v
                           razveljavljanje zveznega pravnega sistema v Republiki Sloveniji. Prihaja
                           do vedno večje kolizije med zveznim in republiškim sistemom in s tem tudi
                           že do sedaj do konfliktov in do možnosti vedno večjih kriz na relaciji
                           med federacijo in Republiko Slovenijo. Predsedstvo SFRJ je že do sedaj
                           namenilo precej pozornosti tem vprašanjem, prihajalo je do sporov in tudi
                           v prihodnje je pričakovati tovrstne probleme oziroma njihovo večjo
                           intenzivnost, če se bodo dosedanji trendi nadaljevali. Sam sem v
                           Predsedstvu SFRJ zagovarjal dosedanje poteze Republike Slovenije,
                           izhajajoč iz njene suverenosti, vendar mislim, da moramo sedaj odnos s
                           preostalim delom države na nek način urediti. Menim, da kaotični razpad
                           zveznega sistema ni v interesu nikogar, tudi Slovenije ne. Republika
                           Slovenija bi morala svoje izstopanje iz federalnega sistema urediti
                           oziroma sankcionirati z ustreznim dogovorom, z ustreznim pravnim
                           aktom.</p>
                        <p>Če bo v tej funkciji dokument o razdružitvi, ki ga danes obravnava
                           Skupščina Slovenije, bi ga morali po mojem mnenju nasloviti tako
                           skupščinam republik kot Skupščini SFRJ. Temu dokumentu oziroma iniciativi
                           bi morali dati karakter vzpostavljanja posebnih odnosov med Republiko
                           Slovenijo in ostalim delom jugoslovanske federacije. Z njim bi formalno
                           začeli neko prehodno obdobje, v katerem naj bi Republika Slovenija in
                           ostali del države uredili medsebojne odnose in vzpostavili čiste račune.
                           V tem obdobju naj bi federacija in Slovenija ne bili več v sporu v zvezi
                           s tem, kateri akti Republike Slovenije so v skladu s federalnimi in kako
                           jih formalno spraviti v sklad, pač pa bi skušali urediti vsa medsebojna
                           vprašanja, se dogovoriti o vseh medsebojnih razmejitvah, materialnih,
                           vojaških in vseh drugih vprašanjih, se dogovoriti o dolžini prehodnih
                           obdobjih in o načinih razreševanja posameznih odprtih vprašanj.</p>
                        <p>Morda bo Slovenija s tem svojim dejanjem pospešila proces političnega
                           dogovarjanja med našimi republikami. Za ta proces si moramo sicer vzeti
                           potrebni čas, vendar moram poudariti, da časa ni veliko, kar ugotavlja
                           zlasti naše gospodarstvo, ki živi v pogojih izredne politične in pravne
                           negotovosti. Moramo si prizadevati za čim hitrejšo vzpostavitev neke nove
                           politične stabilnosti in pravnega reda, sicer bo v najkrajšem času prišlo
                           do kolapsa gospodarstva in do veliko hujših posledic tudi za slovensko
                           samoosvajanje, kot bi to bilo potrebno.</p>
                        <p>Menim, da naj Slovenija ob vzpostavitvi takšnega prehodnega obdobja, v
                           katerem naj bi pravno-formalno in sporazumno regulirala vse odnose s
                           federacijo, nadaljevala pogovore z vsemi jugoslovanskimi republikami in
                           sodelovala kot partner v iskanju novega dogovora, seveda izhajajoč pri
                           tem iz predpostavke, da se bo sama lahko vključila v tak dogovor le na
                           temelju svoje samostojnosti in vzpostavljenih čistih računih. Odnose je
                           potrebno normalizirati z vsemi republikami. Morali bi najti način, da
                           obdržimo vse sedanje pozitivne povezave, ki temeljijo na realnih
                           interesih. Ob razčiščevanju svoje lastne pozicije, bi morala Slovenija v
                           jugoslovanskih sporih odigrati pomirjevalno vlogo in pomagati pri iskanju
                           izhodov, političnih rešitev tudi v tistih situacijah, ki sicer niso
                           neposredno odvisne od nas, vendar smo mi vsi zainteresirani, da v tem
                           delu sveta ne bomo imeli državljanske vojne, da ne bomo imeli
                           terorističnih napadov, da bomo lahko razvijali mirne in prijateljske
                           odnose.</p>
                        <p>Če bo skupščina tako usmeritev sprejela, ne izključujem možnosti, da bi
                           Slovenija lahko regulirala svoj suvereni status in vse materialne in
                           druge odnose s preostalim delom Jugoslavije, z drugimi republikami že
                           pred definitivnim razpletom celotne jugoslovanske situacije. Odprta pa bo
                           ostala tudi možnost, da bi ob koncu tega razpleta samostojna Slovenija
                           stopila v konfederalni ali kak drug odnos s preostalim delom Jugoslavije
                           oziroma s posameznimi republikami in grupacijo, ki bi eventualno zadržala
                           obliko federacije. Želel bi posebej poudariti, da bi sporazumna
                           razmejitev s preostalo Jugoslavijo predstavljala tudi osnovo za
                           mednarodno priznanje Slovenije in za normalno ureditev vseh odnosov, tudi
                           finančnih, s preostalim svetom. To bi bilo tudi v skladu z načeli
                           Evropske konference o varnosti in sodelovanju, ki govorijo, da se lahko
                           meddržavne meje spreminjajo le mirno in sporazumno.</p>
                        <p>Spoštovane poslanke in poslanci, želel bi odgovoriti tudi na nekatera
                           vprašanja v zvezi z delovanjem Predsedstva SFRJ kot vrhovnega komandanta
                           Jugoslovanske ljudske armade. Tu v skupščini je bilo postavljeno
                           vprašanje v zvezi z okoliščinami sprejemanja in izvajanja odloka o
                           razorožitvi paravojaških formacij, ki ga je sprejelo Predsedstvo SFRJ 9.
                           januarja letos. Obrazložitev odloka je temeljila na ocenah in
                           informacijah zveznega sekretariata za narodno obrambo, da je prišlo do
                           ilegalnega oboroževanja v državi in do vzpostavljanja nelegalnih
                           polvojaških formacij, zlasti na Hrvaškem. Namen predloženega odloka naj
                           bi bil v tem, da se ponudi abolicija vsem tistim, ki bi v predloženem
                           roku prostovoljno oddali orožje. Sprejemu takšnega odloka sem
                           nasprotoval, izhajajoč iz ocene, da lahko pride do napačnih razlag, do
                           njegove napačne uporabe. Takšne bojazni so se izkazale kot upravičene.
                           Kot je znano, je prišlo do hudih zaostritev med Jugoslovansko ljudsko
                           armado in Republiko Hrvatsko, tako da smo z dogovorom v Predsedstvu SFRJ
                           25. januarja v zadnjem trenutku preprečili hujše posledice in verjeten
                           konflikt. V zvezi s predlaganjem tega odloka ni bil nikdar izražen namen,
                           da naj bi šlo za vzpostavljanje izrednih razmer in v zvezi s tem dana
                           posebna pooblastila Jugoslovanski ljudski armadi. Vendar je prišlo pri
                           razlagi tega odloka do drugačnih tolmačenj, češ da JLA s tem dobiva neka
                           pooblastila, ki jih prej ni imela. V razpravah na sejah predsedstva sem
                           ocenil, da gre pri takšnih interpretacijah za poizkus uvajanja izrednih
                           razmer skozi mala vrata, ne da bi o tem po predpisani poti predsedstvo
                           eksplicitno odločalo. Proti temu sem odločno nastopil in tudi napisal
                           javno pismo predsedniku Predsedstva SFRJ, v katerem sem nasprotoval
                           takšnim razlagam in nameram.</p>
                        <p>V zadnjih mesecih je sicer Predsedstvo SFRJ večkrat obravnavalo sporna
                           vprašanja v odnosih med Jugoslovansko ljudsko armado in Slovenijo. Moja
                           stališča so izhajala iz stališč Skupščine Republike Slovenije vendar je
                           predsedstvo z večinskim glasovanjem sprejelo znane sklepe v zvezi z
                           organiziranjem teritorialne obrambe v Sloveniji. Ta vprašanja so formalno
                           in vsebinsko še vedno odprta. Predlagam, da jih dokončno razrešimo v
                           okviru formalnega postopka za izstopanje Republike Slovenije iz
                           federalnega sistema. V okviru prehodnega obdobja, o katerem sem govoril,
                           bi se bilo potrebno dogovoriti o rokih, modalitetah sporazumnega
                           razreševanja vseh vprašanj v zvezi z Jugoslovansko ljudsko armado v
                           Sloveniji. Ob tem se mi zdi zelo pomembno, da prenehajo različne oblike
                           stalnih konfliktov na relaciji med Slovenijo in Jugoslovansko ljudsko
                           armado in da skušamo najti sporazumne, življenjske in obojestransko
                           sprejemljive rešitve. moram reči, da v vseh svojih dosedanjih razgovorih
                           z najvišjimi predstavniki Jugoslovanske ljudske armade nisem naletel na
                           nasprotovanje temu, da bi Slovenija uresničila svojo pravico do
                           samoodločbe in osamosvojitve. Vendar pa poudarjajo potrebo po urejenem,
                           sporazumnem razreševanju vseh odprtih problemov. V tem okviru vidim tudi
                           možnosti za realizacijo zahtev, ki jih je Skupščina Slovenije postavila
                           Predsedstvu SFRJ na svoji seji 31. januarja, zlasti moratorija za
                           služenje vojaškega roka. Zahteval sem sicer obravnavo v Predsedstvu SFRJ,
                           vendar ne pričakujem ustrezne rešitve v okviru sedanjih neurejenih
                           odnosov v federaciji. Možnost za sporazumno razrešitev tega vprašanja
                           vidim v novi fazi medsebojnih odnosov oziroma v posebnem statusu
                           Republike Slovenije v prehodnem obdobju, ki bi ga skušali vzpostaviti z
                           iniciativo o začetku postopka za izstopanje iz sedanjega federalnega
                           sistema. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Obema govornikoma se zahvaljujem za prispevka v današnji
                           razpravi. Preden bi prišli na samo razpravo, si dovoljujem glede na
                           pomembnost tega koraka, ki ga danes delamo, kot najvažnejšega po našem
                           plebiscitu in glede na to, da ste besedilo predloga resolucije dobili še
                           na klop in ker je izjemno veliko zanimanje naše javnosti za to vprašanje
                           si dovoljujem, da ta osnutek, ta predlog tej skupščini preberem.</p>
                        <p>"Predlog.</p>
                        <p>Resolucija Skupščine Republike Slovenije o predlogu za sporazumno
                           razdružitev Socialistične federativne republike Jugoslavije.</p>
                        <p>I. Na temelju trajne in neodtujljive pravice slovenskega naroda do
                           samoodločbe, ki je eno od temeljnih načel mednarodnega prava ter
                           veljavnih ustavnih ureditev Republike Slovenije in Socialistične
                           federativne republike Jugoslavije, je bil dne 23.12.1990 v Republiki
                           Sloveniji izveden plebiscit za odločitev, ali naj Republika Slovenija
                           postane samostojna in neodvisna država, ki ne bo več združena v zvezno
                           državo SFRJ.</p>
                        <p>Z ljudskim glasovanjem na plebiscitu so državljani Republike Slovenije na
                           pravno veljaven način izrazili svoj politično voljo, da postane Republika
                           Slovenija suverena država, ki bo imela vso dejansko oblast na svojem
                           ozemlju in bo subjekt mednarodnega prava v polnem pomenu.</p>
                        <p>Plebiscitna odločitev zavezuje Skupščino Republike Slovenije in vse druge
                           državne organe Republike Slovenije, da sprejmejo v šestih mesecih od
                           dneva razglasitve odločitve ustavne in druge akte ter ukrepe, ki so
                           potrebni, da Republika Slovenija prevzame izvrševanje suverenih pravic,
                           ki jih je prenesla na organe SFRJ.</p>
                        <p>Na plebiscitu sprejeta odločitev tudi zavezuje Skupščino Republike
                           Slovenije, da začne pogajanja o pravnem nasledstvu SFRJ in o bodoči
                           ureditvi medsebojnih odnosov po načelih mednarodnega prava.</p>
                        <p>II. Skupščina Republika Slovenije naslavlja na Skupščino Socialistične
                           republike Bosne in Hercegovine, Skupščino Socialistične republike Črne
                           gore, Sabor Republike Hrvatske, Sobranje Socialistične republike
                           Makedonije in Skupščino Republike Srbije naslednji predlog za sporazumno
                           razrešitev SFRJ:</p>
                        <p>1. Socialistična federativna republika Jugoslavija se s sporazumom
                           republik razdruži na dve ali več suverenih in neodvisnih držav. Nove
                           države, ki nastanejo z razdružitvijo, so suverene in imajo vso oblast,
                           vsaka na svojem ozemlju. Z dejanjem razdružitve si medsebojno priznajo
                           polno mednarodnopravno subjektiviteto.</p>
                        <p>Nove države bodo v skladu s sklepno listino Konference o varnosti in
                           sodelovanju v Evropi spoštovale vse medsebojne meje, kakor tudi meje vseh
                           držav v Evropi, kot nedotakljive. Nove države bodo vzajemno spoštovale
                           ozemeljsko celovitost vsake od držav. Vzdrževale se bodo dejanj, ki niso
                           v skladu s cilji in načeli ustanovne listine Združenih narodov, zlasti pa
                           ne bodo storile ničesar, kar bi bilo na škodo ozemeljske celovitosti,
                           politične neodvisnosti ali enotnosti katerekoli države. Posebej se bodo
                           vzdržale slehernih takšnih dejanj, ki bi predstavljala grožnjo s silo ali
                           uporabo sile.</p>
                        <p>2. Republike bodo postopek razdružitve izvedle postopno, sporazumno in v
                           razumnem roku. Vsa vprašanja v zvezi s pravnim nasledstvom
                              (sukcesijo) in druga vprašaja razdružitve bodo rešena v
                           skladu z veljavnimi pravili mednarodnega prava, zlasti s tistimi, ki so
                           povzeta v Dunajski konvenciji o pravu mednarodnih pogodb iz leta 1969, v
                           Dunajski konvenciji o nasledstvu držav glede mednarodnih pogodb iz leta
                           1978 in v Dunajski konvenciji o nasledstvu držav glede državnega
                           premoženja, arhivov in dolgov iz leta 1983.</p>
                        <p>Postopek razdružitve bo potekal tako, da ne bodo prizadete legitimne
                           koristi novih držav in njihovih dosedanjih skupnih ustanov, niti koristi
                           tretjih držav in mednarodne skupnosti. Morebitne medsebojne spore bodo
                           reševale po miroljubni poti in tako, da ne bodo ogrožale mednarodnega
                           miru, varnosti in pravičnosti. Na podlagi načela enakopravnosti strank v
                           sporu ter v dobri veri in v duhu sodelovanja, si bodo prizadevale doseči
                           pravično rešitev na temelju mednarodnega prava.</p>
                        <p>3. Nove države si bodo prizadevale za trajne in institucionalizirane
                           oblike sodelovanja, vključno z ureditvijo medsebojnih odnosov v morebitni
                           jugoslovanski konfederativni ali gospodarski skupnosti ali kakšni drugi
                           ustrezni povezavi v korist svojih narodov oziroma državljank in
                           državljanov. Prizadevale si bodo, da bodo z razvijanjem enakopravnega
                           sodelovanja pospeševale medsebojno razumevanje in zaupanje, prijateljske
                           in dobro sosedske odnose, mednarodni mir, varnost in pravičnost. Prav
                           tako si bodo prizadevale, da bodo z razvijanjem sodelovanja večale
                           blaginjo svojih narodov. Na tej podlagi bodo razvijale trajne oblike
                           ekonomskega, kulturnega in znanstvenega sodelovanja ter si nudile
                           medsebojno podporo pri vključevanju v evropske in svetovne oblike
                           meddržavnega sodelovanja in povezovanja.</p>
                        <p>III. Republika Slovenija se oblikuje kot samostojna, suverena in
                           neodvisna država. Državne meje nove države Republike Slovenije so
                           mednarodno priznane državne meje dosedanje SFR Jugoslavije z Republiko
                           Avstrijo, Republiko Italijo in Republiko Madžarsko in meja med Republiko
                           Slovenijo in Republiko Hrvatsko v okviru dosedanje SFRJ.</p>
                        <p>IV. Skupščina Republike Slovenije obvešča Skupščino SFRJ, da s to
                           resolucijo začenja postopek za razdružitev SFRJ na dve ali več
                           samostojnih in neodvisnih držav.</p>
                        <p>Republike se bodo dogovorile, katere dosedanje funkcije federacije bodo v
                           minimalnem obsegu še izvrševale skupno med postopkom razdruževanja."</p>
                        <p>
                           <stage type="vocal">(Ploskanje.)</stage>
                        </p>
                        <p>Začenjam razpravo. Predlagam, da se razprave usmerijo predvsem k
                           predlagani resoluciji na podlagi dosedanjih odločitev v skupščini in
                           seveda na podlagi uvodnih besed obeh referentov. Predlagam, da se
                           spremembe in dopolnitve predloga resolucije predlagajo kot amandmaji in
                           sicer v pisni obliki, ker gre za normalni pravni akt.</p>
                        <p>Če bi bili novi amandmaji še dani, bodo vodje klubov proučili vse
                           amandmaje k predlogu resolucije in predlagali besedilo, o katerem bomo
                           glasovali. K besedi se je že prijavil Matjaž Šinkovec in mu dajem besedo.
                           Kdor želi razpravljati, naj se, prosim, prijavi.</p>
                     </sp>
                     <sp who="#sp.ŠinkovecMatjaž">
                        <speaker>MAG. MATJAŽ ŠINKOVEC:</speaker>
                        <p>Spoštovani. Morda je že malo utrujajoče vsakih nekaj mesecev sprejemati
                           zgodovinske odločitve o osamosvajanju države Slovenije, vendar se pač v
                           vsaki zgodovini neki mejniki, le da so si naši sledili relativno hitro.
                           Morda pa prepočasi.</p>
                        <p>V Socialdemokratski stranki Slovenije razumemo nujnost, da skušamo
                           zagotoviti, da je naš postopek osamosvajanja miren, postopen in
                           sporazumen. S tem mednarodni skupnosti, v katero štejemo tudi ostale
                           jugoslovanske države, kažemo, da želimo biti ne le enakopraven ampak tudi
                           dobrodošel član te skupnosti. Številni naši sogovorniki v tujini, ki
                           pravzaprav v veliki meri še ne verjamejo v definitivnost našega procesa
                           osamosvajanja, podpirajo vsaj opredelitev, da pride do racionalnih,
                           miroljubnih in dogovornih rešitev.</p>
                        <p>Seveda takšen izhod ni odvisen le od nas, ampak od ostalih partnerjev,
                           drugih jugoslovanskih držav. V tem trenutku Socialdemokrati ne verjamemo
                           več, da bi bilo moč povsem sporazumno razdružiti SFRJ, čeprav popolnoma
                           podpiramo predlog resolucije, ki je na dnevnem redu.</p>
                        <p>Vse bolj kaže, da bo treba potegniti bolj enostranske poteze ter
                           Republiko Slovenijo osamosvojiti na bolj boleč način. Seveda to ne pomeni
                           odcepitve od SFRJ, od Jugoslavije. Slovenija je bila ustanoviteljica
                           pravzaprav prve Jugoslavije, Države Slovencev, Hrvatov in Srbov, čeprav
                           prav gotovo ne na podlagi plebiscitarne odločitve njenih prebivalcev.
                           Šele tej enomesečni Jugoslaviji se je pridružila Srbija vključujoč
                           Makedonijo in Črno goro.</p>
                        <p>Po odhodu Slovenije iz Jugoslavije, Jugoslavije ne bo več. Če vzamemo iz
                           Jugoslavije ta SL nam ostane le še Jugoslavija. Tudi za to vemo, da nam
                           partner v pogajanjih ne more biti Jugoslavija, saj bi se znašli povsem
                           shizofreni situaciji.</p>
                        <p>Socialdemokrati menimo, da pozabljamo na nek vzporeden proces, ki se ga
                           moramo lotiti v istem trenutku, ko sprejemamo to resolucijo.</p>
                        <p>Morda Hrvaška ni naš naravni zaveznik, je pa sosednja država, s katero
                           imamo v tem času zelo prijateljske odnose in v nekaterih točkah podobne
                           interese.</p>
                        <p>Menimo, da je treba ta ugodni trenutek izkoristiti in Hrvaški ponuditi ne
                           glede na morebitne dogovore z drugimi sklenitev meddržavne pogodbe. Ta
                           meddržavna pogodba ne bi prejudicirala možnosti, da ostane Republika
                           Hrvaška del te, kot sem rekel, Jugoslavije. Zato predlagamo, da se danes
                           sprejme dodaten sklep, ki bi se glasil:</p>
                        <p>"Izvršni svet Skupščine Republike Slovenije naj čimprej pripravi predlog
                           meddržavne pogodbe med Slovenijo in Hrvaško, ki bi vsebovala elemente
                           medsebojnega priznanja, rešila vprašanja medsebojne meje, v čim večji
                           meri izenačila položaj fizičnih in pravnih oseb v obeh državah ter
                           zagotovila pogoje za zaščito italijanske narodne skupnosti na enaki
                           ravni, ki naj ne bi bila nižja od sedanje v Sloveniji. Pogodba lahko
                           vsebuje tudi vprašaja medsebojne vojaške pomoči".</p>
                        <p>Socialdemokrati tudi menimo, da je dosedanja pogajalska skupina opravila
                           svoje delo zelo kvalitetno. Ker pa bi bila morebitna podrobna pogajanja -
                           takšna ali drugačna - z drugimi državami verjetno tudi fizično nemogoče
                           opraviti s tako številčno majhno skupino, predlagamo, da se razširi s
                           predstavniki poslanskih klubov.</p>
                        <p>Na sam tekst resolucije predlagamo zboru redakcijski popravek v 2.
                           odstavku točke I.: besedo "državljani" se nadomesti z besedo
                           "prebivalci". Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Spomenka Hribar ima besedo.</p>
                     </sp>
                     <sp who="#sp.HribarSpomenka">
                        <speaker>MAG. SPOMENKA HRIBAR:</speaker>
                        <p>poslanka Slovenske demokratične zveze. Včeraj je imel poslanski klub SDZ
                           svojo sejo, na kateri smo obravnavali osnutek danes predložene resolucije
                           in jo sprejeli. Imeli smo dve pripombi, ki smo jih uskladili in
                           uveljavili danes na sestanku vodij klubov. K temu bi želela dodati še to,
                           da v smislu podpisanega sporazuma med strankami pred plebiscitom se
                           čutimo in smo sopredlagatelji te resolucije skupščini v sprejem. Hvala
                           lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Besedo ima gospod Potrč.</p>
                     </sp>
                     <sp who="#sp.PotrčMiran">
                        <speaker>MIRAN POTRČ:</speaker>
                        <p>Spoštovano predsedstvo, spoštovane delegatke in delegati. Ker je bilo
                           svetovano, da v imenu klubov dajemo krajše izjave, sporočam naslednje v
                           imenu poslanskega kluba delegatov Stranke demokratične prenove:</p>
                        <p>1. V naši stranki smo se zavestno, aktivno, angažirano zavzemali za
                           plebiscit, za samostojno in neodvisno državo Republiko Slovenijo, vendar
                           terjamo, da se v vsem delovanju vsebina plebiscitne odločitve tolmači in
                           uresničuje celovito.</p>
                        <p>2. Protestiram proti dosedanjemu načinu uresničevanja plebiscitne
                           odločitve. Uresničevanje ni bilo zagotovljeno s sprejemom programa
                           skupščine, niti ob enakopravnem sodelovanju strank. O bistvenih vprašajih
                           ni bilo zagotovljeno odločanje parlamenta. Višek je bila, trdim, potvorba
                           dejanskega poteka slavnostne seje ob potrjevanju njenega zapisnika.
                           Parlament je o teh vprašajih sprejemal le parcialne odločitve.</p>
                        <p>Sprejem resolucije po naši oceni sicer ni nujen; proces razdružitve ob
                           istočasnih dogovorih o reševanju vprašanj v prehodnem obdobju,
                           pripravljanju podlag za razdelitev pravic in obveznosti na nove države in
                           iskanju možnih rešitev za nove oblike institucionalne povezanosti držav
                           na teritoriju SFRJ, bi lahko in morala teči istočasno že na podlagi
                           plebiscitne odločitve. Vendar je resolucij mogoče sprejeti kot usmeritev
                           za delovanje pogajalcev in predstavnikov Republike Slovenije in kot
                           podlago in ponudbo drugim republikam o razdruževanju SFRJ. To bi bilo
                           smotrno, da se zagotovi in pospeši opredeljevanje skupščin vseh republik
                           o tem vprašanju, da bi pred mednarodno javnostjo pokazali našo
                           opredelitev za sporazumno razrešitev SFRJ po mirni poti in da bi
                           preprečili neusklajene aktivnosti slovenskih organov in predstavnikov pri
                           uresničevanju plebiscitne odločitve.</p>
                        <p>Sprejem usmeritev oziroma predloga za sporazumno razdružitev SFRJ ne more
                           nadomestiti plebiscitne odločitve niti ne more predstavljati njene
                           celovite realizacije. Je le ena od poti, ki jih v tej fazi sprejema
                           Skupščina Republike Slovenije in jih ponuja kot podlago za opredeljevanje
                           skupščinam drugih republik, zato da bi pospešila njihovo opredelitev.</p>
                        <p>Zahtevamo, da se za celovito izvajanje plebiscitne odločitve:</p>
                        <p>1. sprejme program za izvajanje plebiscita. Predsedniku Skupščine
                           Republike Slovenije predlagamo, da v skladu z zakonom o plebiscitu
                           program uvrsti na dnevni red naslednje seje skupščine. To bi bila
                           prilika, da bi lahko ocenili vsa dosedanja dejanja, pogoje in okoliščine
                           uresničevanja naše plebiscitne odločitve;</p>
                        <p>2. da se zagotovi enakopravno sodelovanje vseh parlamentarnih klubov in
                           poslanskih skupin pri oblikovanju usmeritev in aktivnosti za
                           uresničevanje plebiscitne odločitve;</p>
                        <p>3. da se zagotovi sprotno obveščanje poslanskih klubov in skupščine o
                           vseh aktivnostih, razgovorih in informacijah, ki so bistvene za
                           uresničevanje plebiscitne odločitve.</p>
                        <p>Gospod predsednik, ker poslancem ni bil predložen poseben sklep,
                           pričakujem, da ga imate pripravljenega in ga zaradi tega ne bi sam
                           prebral. Bi pa obvestil, da sem imel sicer pripravljeno razpravo, ki pa
                           jo zaradi usmeritve ne bom podal, prosil pa bi gospoda predsednika, če mi
                           dovoli, da jo podam in seveda prosim, da se vključi v stenogram in
                           razdeli tudi poslancem in sredstvom javnega obveščanja. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Besedo ima gospod Franc Golija.</p>
                     </sp>
                     <sp who="#sp.GolijaFranc">
                        <speaker>FRANC GOLIJA:</speaker>
                        <p>Spoštovane poslanke in poslanci! Ob obravnavanju in sprejemanju
                           resolucije Skupščine Republike Slovenije o predlogu za sporazumno
                           razdružitev SFR Jugoslavije izražamo zadovoljstvo, da bo skupščina končno
                           začela sprejemati sklepe, s katerimi bo uresničila plebiscitarno izraženo
                           voljo slovenskega naroda o osamosvojitvi Republike Slovenije. Vendar ob
                           tem ugotavljamo, da so ti sklepi še vedno preveč naravnani na
                           uresničevanje osamosvojitve Slovenije predvsem v pogledu vedno novega in
                           novega izražanja in potrjevanja politične volje za dosego tega cilja.
                           Pogrešamo predloge konkretnih ukrepov, ki bi dejansko vodili k dejanski
                           osamosvojitvi Slovenije na način, ki bi zagotavljal tudi zaščito njenih
                           materialnih interesov. Menimo namreč, da bi bilo potrebno že zdavnaj,
                           vsekakor pa brez odlašanja sprejeti zakon o Narodni banki Slovenije in
                           tudi nekatere druge ukrepe, ki bi onemogočili nadaljnjo manipulacijo s
                           slovenskim narodnim bogastvom s strani administrativnih struktur
                           federacije. Dovoljujemo si ob tem ponovno spomniti na razpad monetarnega
                           sistema Jugoslavije, ki omogoča uničevanje slovenskega gospodarstva in mu
                           jemlje moč in možnost delovanja. Zato ob tej priliki ponovno opozarjamo
                           na nedoslednost pri izvajanju osamosvajanja Republike Slovenije na
                           ekonomskem področju in s tem povezano škodo. Obravnavano resolucijo
                           podpiramo v pričakovanju, da bodo upoštevane zahteve po čimprejšnjem
                           ukrepanju na področju ekonomskega pomena. prav tako izražamo prepričanje
                           in upanje, da ta resolucija ne predstavlja le člena v verigi brezplodnega
                           dogovarjanja in taktiziranja, ampak čvrsto podlago za uresničitev, na
                           plebiscitu sprejete odločitve v predvidenem roku. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Besedo ima Nace Polajnar.</p>
                     </sp>
                     <sp who="#sp.PolajnarIgnac">
                        <speaker>IGNAC POLAJNAR:</speaker>
                        <p>Spoštovani poslanci, poslanke, spoštovani gostje. Slovenski krščanski
                           demokrati ob svoji podpori tej resoluciji opozarjamo zlasti na voljo in
                           prizadevanje Republike Slovenije, da pride do sporazumne razdružitve
                           SFRJ. S tem aktom Skupščina Republike Slovenije nedvoumno nagovarja druge
                           republiške skupščine, da poskušamo najti sporazumno rešitev za
                           razdružitev Socialistične federativne republike Jugoslavije, da se bomo
                           razšli kot prijatelji. Tak način razdružitve, s katerim bi omogočili tudi
                           normalno in plodno dogovarjanje o morebitnih kasnejših meddržavnih
                           povezavah na tleh sedanje Jugoslavije, bi bil tudi najboljši dokaz o
                           nekdanji skupni volji za združitev v sedanjo Jugoslavijo. Republika
                           Slovenija hoče biti suverena država in resolucija, ki jo danes
                           sprejemamo, pomeni, da se hočemo in tudi znamo obnašati kot suverena
                           država tako do drugih republik Jugoslavije, kakor tudi v odnosu do
                           mednarodne skupnosti. Za sogovornike jemljemo druge republike v
                           Jugoslaviji v zavesti, da prav suverenost vsakega od sogovornikov omogoča
                           enakopravna in tudi plodna pogajanja. Naša ponudba ne more biti
                           moledovanje, ampak prepričanje, da ravnamo v skladu z voljo državljanov
                           Republike Slovenije, da moramo v vseh razsežnostih postati suverena
                           država. Jasno postavljanje naših hotenj kaže na dozorelo politično zavest
                           v slovenskem prostoru, ki jo moramo uporabiti ne le za pametno
                           razdruževanje SFRJ, ampak še bolj za dokončno družbeno, gospodarsko,
                           kulturno, socialno in duhovno postavitev slovenske državne zgradbe. Ne
                           ugibajmo toliko ali nas bodo drugi v Jugoslaviji razumeli ali ne, kajti
                           naša beseda je jasna; raje glejmo svojo lastno prihodnost v zavesti, da
                           ravnam prav. Ta trenutek je za nas velik zato, ker ponujamo
                           razdruževanje, ki naj temelji na jasnih načelih in pripravljenosti za
                           odprto pogovarjanje. Slovenski krščanski demokrati imamo to dejanje
                           slovenske skupščine za začetek vsestranskega dialoga z drugimi
                           republikami v Socialistični federativni republiki Jugoslaviji, ne pa za
                           začetek prepirov. V tej zavesti in upanju resolucijo tudi v celoti
                           podpiramo. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Besedo ima Jožef Školč.</p>
                     </sp>
                     <sp who="#sp.ŠkolčJožef">
                        <speaker>JOŽEF ŠKOLČ:</speaker>
                        <p>Hvala lepa. Spoštovani predsednik, pa tudi gostje. Jaz bi moral najprej
                           povedati, da naša stranka ne nasprotuje temu, da se pospešijo katerikoli
                           koraki na poti v to osamosvojitev; za to pa, da danes nismo med
                           predlagatelji te resolucije, je razlogov več in če jih strnem v en
                           stavek, potem bi rekel predvsem to, da smo pričakovali in tudi hoteli
                           več, kot je danes ponujeno tej skupščini.</p>
                        <p>Tako, da podporo resoluciji stranka daje, vidi pa ogromno problemov okrog
                           tovrstnih korakov in tudi tovrstnih odločitev. Največji problem se mi zdi
                           v tem, da nikoli nismo v stanju izvesti neke konkretizacije in neke prave
                           odločitve. Zmeraj delamo korak, za katerega se ve, da ni zadnji in da bo
                           še eden prišel. Po drugi strani resolucije, Zdravljica, pa nageljni in
                           vse kar gre zraven, niso ustrezen nadomestek za to, kar bi morali v teh
                           dveh mesecih narediti. Mi proizvedemo ogromno velikih dogodkov, ogromno
                           zgodovine in če vam bom samo te, ki se tiče osamosvojitve naštel, boste
                           videli, da bi morali narediti tudi kakšno konkretno stvar. Najprej smo
                           sprejeli Deklaracijo o suverenosti Republike Slovenije, potem smo
                           sprejeli zakon o plebiscitu, sprejeli smo dokument o dobrih namerah,
                           nekajkrat smo zgodovinsko popravili slovensko ustavo, zelo velik dogodek
                           je bil slovenski plebiscit, danes prihajamo s predlogom za razdružitev,
                           čez 14 dni ali tri mesece bom prišli s predlogom za odcepitev - in mogoče
                           je še kakšna od stvari na zalogi. Tisto, kar mi dajemo v razmislek je to,
                           če je mogoče živeti samo od velikih dogodkov ali pa je potrebno storiti
                           tudi kakšne konkretne korake. Neke vrste cinizem je, da na nek dosti
                           razdelan predlog za to, kar bomo nedvomno razbili takoj po sprejemu te
                           resolucije, v katere sprejem ne dvomim, je bilo danes v
                           Družbenopolitičnem zboru zavrnjeno - to so materialno-finančne bilance,
                           ki jih Slovenija mora imeti. Mi še danes nimamo programa Izvršnega sveta
                           za izvajanje te plebiscitne odločitve in jaz se tukaj strinjam z gospodom
                           Kučanom, da so Izvršni svet in njegovi resorji dolžni predložiti še
                           marsikateri dokument in načrt marsikatere politike.</p>
                        <p>Tisto, kar bi rad povedal kot naslednji razlog, ki se mi zdi korektno za
                           funkcioniranje države, za katero upam, da bo demokratična in da bo
                           funkcionirala drugače, kakor se sedaj trudijo - odpuščam ji vse za naprej
                           in za nazaj -, da smo bili o teh pogovorih, na osnovi katerih smo prišli
                           sedaj do te odločitve, izjemno skopo obveščeni; v skupščini skorajda nič
                           in da so poslanci za večino stvari izvedeli iz časopisov. Ni nam všeč, da
                           recimo predsednik Izvršnega sveta v Kolnu trdi, da bomo nekaj sprejeli -
                           preden so poslanci to sploh videli. Ni nam všeč, da predsednik skupščine
                           na televiziji trdi, da verjetno vse poslanske skupine to podpirajo -
                           preden smo mu dali soglasje za tako stvar. Ni nam všeč, da se vsako
                           zadevo predstavlja kot neke vrste taktično potezo, češ, svetu moram
                           pokazati dobro voljo. In potem, ko bo svet pač videl, da se res trudimo,
                           da poskušamo vse in na nek način je tudi podton tega, da nam bo tudi vse
                           spodletelo - potem bo pa nenadoma prišlo priznanje. Mislim, da to ni v
                           redu in da je tako priznanje iz usmiljenja bore slabo priznanje, ker je
                           priznanje zaradi tega, ker nam ni nič uspelo. Zato sem jaz za to, da
                           postavljamo stvari, ki jih lahko tudi izvedemo, in se mi zdi, da tovrstna
                           strategija nekje šepa. Zato menim, da bi morali predvsem delati na
                           stvareh, ki pomenijo faktično osamosvojitev: pospešeno delati na
                           slovenski ustavi, pospešeno delati na zakonu o lastninjenju in seveda pod
                           nekim režimom tudi na teh zakonih, ki urejajo monetarno področje bank
                           itn. (če pač ni mogoč ob tem spektakel in jaz seveda mislim, da ni),
                           oblikovati strategijo razvoja Slovenije socialne, kulturne in druge
                           programe - in tega bi se dalo še našteti. Za vse to seveda ni ovira v
                           Jugoslaviji, da mi lahko vse te stvari, ki sem jih naštel, začnemo
                           delati; tega nam nihče ne preprečuje.</p>
                        <p>Tisto, kar bi jaz v napotilo ob tem, ko bodo tekli ti pogovori o
                           razdružitvi rekel - s stališča naše stranke se nam zdi, da je treba kot
                           zelo resno opcijo povsod ponujati tudi opcijo demilitirizirane Slovenije.
                           Za tem stoji dosti ljudi v Sloveniji in mogoče je to eden od ključev,
                           kako se bo dalo mirno ta spor razrešiti.</p>
                        <p>Če se vrnem k današnji diskusiji, potem moram ugotoviti, da smo poslanci
                           to diskusijo izsilili - o vsem tem, kar se v Jugoslaviji dogaja - in da
                           smo na nek način pod težo svečanega trenutka spet, bom rekel, prisiljeni,
                           da vprašaja tičimo v sebi in jih ne postavimo jasno, ne govorimo o vsem.
                           Dobili smo - namesto diskusije - svečano resolucijo in večina ljudi je
                           zadovoljna, da nismo vsaj še nageljnov dobili.</p>
                        <p>Zato bi jaz pričakoval od vlade - v prihodnje, ne danes, ker ne bi hotel
                           motiti - da le odgovori na nekaj zastavljenih vprašanj, ki so še kako
                           pomembna za osamosvajanje, za naš ugled pri drugih republikah, za naš
                           ugled v svetu. Na vse to je vezan korpus vprašanj okrog uvoza orožja; o
                           tem se ne gre slepiti, o tem je treba tukaj jasno in javno govoriti.
                           Treba bo odgovoriti, kako so tekli pogovori z ljudmi na Hrvaškem. Mi smo
                           iz časopisov oziroma iz knjig izvedeli za nek pakt, za katerega se je
                           kasneje reklo, da ni pakt, ampak je pakt za vsak slučaj. Jaz ne rečem,
                           mogoče so vse te poteze bile potrebne, mogoče so opravičljive, ampak
                           poanta nezadovoljstva je v tem, da eventualno vse te poteze nas že
                           peljejo v neko bodočo družbo in poanta je v tem, da se o tem odloča brez
                           nas, brez skupščine. S tem seveda ne moremo biti zadovoljni. Ob tem bo
                           potrebno, ne nazadnje in ne najmanj pomembno, razčistiti še eno vprašaje,
                           ki je že bilo tukaj v jeseni odprto, in sicer vprašanje naše udeležbe v
                           zveznih organih. Resolucija, tako kot je narejena, suspendira zvezne
                           organe in mi se moramo odločiti - ali z dodatnim sklepom ali s posebno
                           zavezo - kaj bodo delali ljudje v zvezni skupščini, kaj bo delal naš član
                           predsedstva, kaj bodo delali v Zveznem Izvršnem svetu in kaj bodo delali
                           sodniki in kar je še drugih,ki so po tem ključu tja spravljeni. O tem bo
                           seveda potrebno sprejeti ustrezne ukrepe.</p>
                        <p>Naj končam tako, da za nas resolucija ni sporna v zapisanem ampak v
                           tistem, kar ob tem manjka in v tistem, kar ta parlament tukaj ni naredil
                           in v tistih odgovorih, ki so nam jih Izvršni svet in drugi dolžni. Hvala
                           lepa.</p>
                     </sp>
                     <sp who="#sp.ŽakeljViktor">
                        <speaker>MAG. VIKTOR ŽAKELJ:</speaker>
                        <p>Spoštovane tovarišice in tovariši, gospe in gospodje poslanci. Sprejem
                           resolucije je po mnenju poslancev Socialistične stranke utemeljen. To
                           lahko na nek način dokažemo ne le s plebiscitarno odločitvijo, ki je po
                           našem mnenju jasna, ampak tudi s sedanjo in zdajšnjo katastrofično
                           gospodarsko in politično situacijo v Sloveniji, še bolj si upam reči v
                           Jugoslaviji, in seveda spričo dogodkov, ki tečejo v svetu okoli nas. Mi
                           to resolucijo razumemo v prvi vrsti kot usmeritev legalnim institucijam
                           sistema in posebej oblikovanim pogajalskim skupinam, ki naj končno
                           vključujejo tudi predstavnike strank oziroma frakcij tega parlamenta, ko
                           se bodo pogovarjali o poteh in načinih razreševanja jugoslovanske krize.
                           Kolikor vem - to izhaja tudi iz danes poslušane besede predsednika Kučana
                           - je vsebina tega dokumenta, (resolucije namreč), utemeljena z rezultati
                           prvega kroga pogajanja v Jugoslaviji, ki so ga, po našem prepričanju,
                           dobro opravili naši pooblaščenci - mislim na predsednika in člane
                           predsedstva, predsednika in sodelavce Izvršnega sveta in predsednika naše
                           Skupščine. In zadnje v tem delu, ta resolucija dokončno zavezuje Izvršni
                           svet, - s tem se strinjam tudi z govorjenjem nekaterih predhodnikov, - ki
                           kočno terjajo, da dobimo kvantitativne ekonomske in druge kazalce, ki jih
                           moramo imeti v trenutku, ko se odpravljamo na razdružitveno pot.</p>
                        <p>Drug sklop. Mi sodimo, da je treba poizkusiti z institutom, če tako
                           rečem, razdružitve in ne že z institutom, če spet pogojno rečem,
                           odcepitve. To utemeljujemo z naslednjim:</p>
                        <p>1. da omogoča sporazumno in postopen razhod in s tem ohranitev odnosov in
                           povezav v državi, ki so racionalni in jih kaže v obojestranskem interesu
                           še naprej negovati in ohranjati;</p>
                        <p>2. predlog razdružitve je dalje po našem utemeljen z željami in zahtevami
                           mednarodnega okolja, namreč, da se jugoslovanska kriza reši na vsak način
                           po mirni, civilizacijski poti;</p>
                        <p>3. to bi po našem prepričanju dalo osnovo za uporabo nasledstvenega
                           prava, vsebovanega v že danes nekajkrat citiranih Dunajskih
                           konvencijah.</p>
                        <p>In sklenem. Ta resolucija po našem prepričanju ni ovira za nadaljnje,
                           sprotne, oziroma tekoče prilagajanje slovenske politike bodočim razmeram
                           v državi, ki lahko kdaj kasneje - lahko že zelo hitro - izsilijo celo
                           odcepitev Slovenije v smislu enostranskega dejanja.</p>
                        <p>In končam. Naš cilj od same pobude o plebiscitu ni bil plebiscit kar
                           tako, niso resolucije kar tako; ampak je efektivna oblast.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Ciril Ribičič.</p>
                     </sp>
                     <sp who="#sp.RibičičCiril">
                        <speaker>DR. CIRIL RIBIČIČ:</speaker>
                        <p>Spoštovane kolegice in kolegi poslanci. Jaz se pridružujem tistim
                           kritičnim pripombam, ki so bile tukaj že rečene, o slabostih pri
                           uresničevanju plebiscitne odločitve, iz sporazuma strank in drugih aktov,
                           ki jih je ta Skupščina sprejela. Mi smo imeli večkrat občutek, da smo
                           odrinjeni, slabo informirani, premalo vključeni in da se tudi premalo
                           uporablja naše znanje in izkušnje, ki jih lahko tukaj ponudimo, ko gre za
                           takšno sporazumevanje, dogovarjanje, vsekakor pa premalo informirani o
                           tem, kakšno je to delovanje. Občutek smo imeli, da smo soodgovorni,
                           premalo pa imamo sovpliva na to, kaj in kako se dogaja pri uresničevanju
                           naših skupnih odločitev.</p>
                        <p>Jaz bi tukaj, v okviru tega kar je že rekel tovariš Potrč, podprl
                           temeljno usmeritev resolucije z upanjem, a tokrat ne bo tako in da se ta
                           sporazum, ki je bil danes, ali v zadnjih dveh dneh na hitro zgrajen, da
                           bo trajnejše narave in da bo sodelovanje med strankami, tudi
                           opozicijskimi, pri uresničevanju tega procesa vnaprej boljše. Ta podpora,
                           mislim celovit pristop, ki smo ga slišali v uvodih in v predlogu te
                           resolucije zasluži to podporo, čeprav bi rekel, da bi morala skupščina na
                           dnevni red dati tiste elemente, ki so zaenkrat podcenjeni, to so
                           ekonomski, gospodarski vidiki osamosvajanja.</p>
                        <p>Nam se zdi ta podpora toliko bolj potrebna in prepričljiva zaradi tega,
                           ker smo hoteli uveljaviti nekatere naše pripombe. Jaz bi rad tukaj zlasti
                           omenil pripombo, da je treba to resolucijo nasloviti na druge republike,
                           ne pa na zvezne organe. Tu seveda ne gre za to, da bi bilo treba zvezne
                           organe izločiti ali pa popolnoma izločiti iz te igre, ne videti njihove
                           vloge itd. Vendarle moram reči, da zvezni organi, še posebej pa JLA,
                           kolikor niso - se pravi JLA ne more biti tu sogovornik, pa se ponuja za
                           sogovornika; to mislim, da je en pomemben poudarek. Drug poudarek je pa
                           to, da zvezni organi niso primeren sogovornik takrat, kadar to ni izraz
                           volje v republikah, sedaj že v vseh republikah na novo izvoljenih organov
                           - in takšno je to trenutno stanje. Jaz bi se zavzemal za postopno
                           krepitev vloge teh organov v postopku usklajevanja ob pogoju, da se
                           njihov status, njihova vloga spreminja. Se pravi - čimbolj bodo postali
                           izraz republik, tem bolj bomo mi za to, da se pogovarjamo tudi z njimi in
                           tem manj bo volje za to, da so oni ključni dejavnik tega dogovarjanja z
                           druge strani, torej s tiste strani, ki ne želi, da bi sporazum republik
                           odločal o usodi Jugoslavije, ampak preglasovanje, dosedanje razmerje
                           političnih sil v teh zveznih organih.</p>
                        <p>Druga naša pripomba je bila v tem, da ne smemo v dokumentu prejudicirati
                           kakšna bo jugoslovanska skupnost, ali bo ostajala, koliko bo držav
                           nastopalo, kako se bo imenovala itd. Motile so nas tiste zamisli, ki so
                           govorile o tem, da bo po izdvojitvi Slovenije prišlo do tega, da bo
                           ostala SFRJ praktično nedotaknjena, zmanjšana za Slovenijo; ta pristop se
                           nam ne zdi smiseln ne samo zaradi načina nastanka Jugoslavije, ampak tudi
                           zaradi tega, ker želi biti Slovenija naslednik Jugoslavije; na žalost
                           seveda ne bomo naslednik samo v dobrem, ampak tudi v zlem, tudi ko gre za
                           dolgove in podobno.</p>
                        <p>In tretje, kar se nam je zdelo pomembno in je zdaj vgrajeno v to
                           resolucijo je to, da se daje ponudba za sodelovanje tudi po izdvojitvi,
                           osamosvojitvi Slovenije z drugimi državami. Jaz vem, da ta ideja - da bi
                           se Slovenija poskušala izogniti težavam in zaostritvam, ki še čakajo
                           Jugoslavijo, zaradi izrazite nacionalne prepletenosti in drugih
                           zaostritev zlasti med Srbijo, Hrvaško, Bosno in Hercegovino, skratka
                           ideja, da bi se tega skušali izogniti in mimo tega se izdvojiti na
                           neboleč način - je seveda ideja, ki zgleda sprejemljiva, ki mislim da ima
                           gotovo dober namen, moja ocena pa je, da na drugi strani v zveznih
                           organih, glede na dosedanje razmere političnih sil, ni takšnega dobrega
                           namena in ni možno računati na benevolenco v tem smislu, da bi se zdaj
                           Sloveniji dal nek poseben status in da bi se izdvojila in uredila svoj
                           državni status in samostojnost neodvisno od razreševanja ostale
                           jugoslovanske družbe.</p>
                        <p>Jaz mislim, da gre tukaj pri nekaterih izjavah (ki so nas seveda kdaj
                           tudi začudile in pozitivno začudile), da Jugoslavija lahko obstoji brez
                           Slovenije, da se Slovenija lahko izdvoji, da bo spoštovana plebiscitna
                           ali referendumska odločitev - da pri teh izjavah ne gre za benevolenten
                           odnos do osamosvajanja Slovenije, ampak gre za nekaj drugega; gre za en
                           spreten manever, ki bi uspel spreti tiste demokratične sile, tista
                           zavezništva, ki smo jih mukoma spletli v zadnjih letih v Jugoslaviji,
                           zlasti s sosednjo Hrvaško, z Bosno in Hercegovino, z Makedonijo.</p>
                        <p>Jaz bi se zelo bal takšnega razpleta, da bi po takšni zaostritvi
                           medsebojnih odnosov, po takšni prekinitvi teh zavezništev prišlo najprej
                           do discipliniranja Hrvaške, nekaterih drugih republik, pozneje pa do
                           razpleta, ki seveda ne bi bil v ničemer ugoden za Slovenijo. Mislim, da
                           gre tukaj za poskus, da se s takšnim manevrom lažje vsili Hrvaški, Bosni
                           in Hercegovini, Makedoniji koncept tako imenovane sodobne federacije, ki
                           seveda za narode in za politične sile, ki so prišle na oblast z novimi
                           volitvami v teh republikah, ni sprejemljiv.</p>
                        <p>No, to je tisto, kar sem želel dodati tistim pripombam in pa podpori, ki
                           jo je resoluciji dal v imenu našega poslanskega kluba tovariš Miran
                           Potrč, Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Besedo ima dr. Franc Zagožen.</p>
                     </sp>
                     <sp who="#sp.ZagoženFranc">
                        <speaker>DR. FRANC ZAGOŽEN:</speaker>
                        <p>V  imenu Slovenske kmečke zveze - ljudske stranke bi rad podprl to
                           resolucijo, ki jo razumemo kot ponudbo za racionalno, mirno in sporazumno
                           rešitev jugoslovanskih problemov in upamo, da bo tako razumljena tudi v
                           drugih republikah in tako tudi sprejeta. V Evropi izgleda le težko
                           razumejo naše probleme in dejstvo, da je razpadanje jugoslovanske
                           federacije že povsem ireverzibilen proces. Pri nas v Sloveniji je to
                           spoznanje najbolj dozorelo in je bilo tudi potrjeno z odločitvijo na
                           plebiscitu, da namreč le z razdružitvijo lahko najdemo novo obliko
                           sožitja v tem prostoru. Če se bomo razšli na podlagi načel, zapisanih v
                           tej resoluciji, ni odvisno le od nas v Sloveniji, ampak tudi od drugih v
                           Jugoslaviji. Zelo verjetno je malo možnost, da bo proces potekel naprej
                           tako. Kakorkoli že bo, pa je stališče naše stranke popolnoma jasno, da se
                           bo tudi vnaprej zavzemala za to, da se plebiscitna odločitev uresniči v
                           zakonsko določenem roku, kar je, če bo mogoče prej na tak način kot ga
                           ponujamo ali na drug miren in civiliziran način. Zanesljivo druge
                           racionalne poti ni in ostajajo nam samo upanja, da se bo Jugoslavija
                           začela sedaj, ko je kriza najbrž dosegla tisto kritično točko, obnašati
                           bolj racionalno in da bomo vsi skupaj, predvsem pa v Sloveniji, našli iz
                           te krize tudi primeren izhod. Torej, resolucijo podpiramo in nimamo
                           pripomb in dopolnitev. Hvala.</p>
                     </sp>
                     <sp who="#sp.FeltrinFranci">
                        <speaker>FRANCI FELTRIN:</speaker>
                        <p>Spoštovano predsedstvo, spoštovani zbor. Tudi Zeleni Slovenije smo
                           razpravljali o tej resoluciji in glede na to, da so nas pogajalci
                           prepričali, da so pogajanja nemogoča oziroma da je nesmiselno vztrajati v
                           tej naši skupnosti, se popolnoma strinjamo z resolucijo in jo v celoti
                           podpiramo. Obenem - ali nas ne zavezuje tudi plebiscit in s plebiscitom
                           dano nam zaupanje, da to tudi nadaljujemo? Hvala.</p>
                     </sp>
                     <sp who="#sp.AksentijevičMilan">
                        <speaker>MILAN AKSENTIJEVIĆ:</speaker>
                        <p>Poštovani presedniče Skupštine Republike Slovenije, poštovane delegatke i
                           delegati, druže Drnovšek, član Predsedništva Jugoslavije, g. predsedniče
                           Republike Slovenije Kučan. Predsedavajuči u komiteju ministrov Sveta
                           Evrope g. Fernandez Ordonoz nam je poslal opozorilo, ki se glasi: "V
                           procesu vstopa Jugoslavije v Svet Evrope je izredno pomembno, da se
                           izpolni eden od temeljnih pogojev, t. j. da se organizirajo zvezne
                           večstrankarske volitve Po našem mnenju bodo te volitve pomemben preizkus
                           za demokratično bodočnost Jugoslavije". Konec citata. Da Evropa resno
                           misli nam govori izjava našega predsednika Izvršnega sveta g. Peterleta
                           po prihodu z zadnje poti v Evropo ali povratka iz Evrope. Toliko o Evropi
                           in našem mestu v Evropi.</p>
                        <p>Predsednik Republike Bosne in Hercegovine Alija Izetbegović je v
                           intervjuju za Borbo 8. februarja izjavil: "Osebno mislim, da realno
                           razlike niso tako velike. Verjamem da obstojajo objektivni pogoji za
                           obstoj Jugoslavije, vendar pa ne obstojajo subjektivni pogoji. Ni volje
                           pri ljudeh, ki trenutno zastopajo in vodijo delegacije. Niti eni niti
                           drugi niti tretji niso pripravljeni da bi se poenotili". Ko pa
                           subjektivni dejavnik prevlada nad objektivnim, potem je nujno, da se eden
                           od teh dveh faktorjev spremeni. Ne vem kdo lahko objektivnega hitro
                           spremeni. V našem prostoru menim, da je to subjektivni faktor, ki ga je
                           treba spremeniti. V naših republikah obstajajo pametni ljudje, ki so se
                           sposobni pogajati z drugimi in niso obremenjeni s hipoteko preteklosti, s
                           spori. Takšni ljudje nas lahko s pomočjo pogajanj pripeljejo v lepšo in
                           svetlejšo prihodnost, ne pa v katastrofo, do katere bo prišlo, če bomo
                           nadaljevali z dosedanjimi pogajanji s sedanjimi pogajalci. Celo g. Pučnik
                           je izjavil, da ni res, da bi se naši narodi med seboj sovražili. Po mojem
                           mnenju so naše narode skregali med seboj sedanji voditelji in to vseh
                           republik. Predsednik predsedstva Republike Slovenije v Nedeljskem
                           dnevniku 14.2.1991, in tudi danes je potrdil to svojo izjavo, navaja:
                           "Vse bolj je utemeljena ocena, da se Jugoslavija spreminja v evropsko
                           krizno žarišče, ki ogroža mir in varnost drugih narodov v Evropi in v
                           celoti, kar seveda povzroča nasilje". Iz našega sprejetega amandmaja 99.
                           Na žalost s tem amandmajem ne zmanjšujemo tega našega kriznega žarišča,
                           ampak to krizo poglabljamo. Na koncu, naša resolucija temelji na veliki
                           resnici o plebiscitu, to je, da smo se odločili za suvereno republiko
                           Slovenijo in na neresnici to pa je, da smo se s plebiscitom odločili za
                           izstop iz Jugoslavije ali drugače rečeno, za odcepitev.</p>
                        <p>Opomnil bi ta zbor, da sem osebno predlagal, da se že o plebiscitu
                           izrečemo o tem, ali smo za Jugoslavijo ali ne. Takrat ste me zavrnili. Ob
                           glasovanju smo vsi državljani pošteno mislili, da se odločamo samo o
                           suverenosti Republike Slovenije, ki bo omogočila našim voditeljem, da na
                           podlagi izjave o dobrih namerah, da se bodo v pogajanjih z drugimi v kar
                           največji meri lahko pogovarjali in odločali o naši in skupni usodi, ne pa
                           da bodo naše odločitve izkoristili za odcepitev iz Jugoslavije.</p>
                        <p>Čutim dolžnost, da tudi ta zbor opozarjam, da so na podlagi ustave in
                           zakonov Jugoslavije, vsi zvezni organi oblasti dolžni, da v celoti
                           spoštujejo tako ustavo in zakone vse dotlej, dokler Jugoslavija obstoja.
                           Zato je treba vedeti, da smo kot zvezni organi prepričani, da je nedvomno
                           legitimnost izbranih organov oblasti v republikah, da sodelujejo v
                           razgovorih o bodoči ureditvi Jugoslavije, tako preko svojih skupščin kot
                           tudi v Skupščini Jugoslavije.</p>
                        <p>Nadalje, prepričani smo, da če se želi razpad Jugoslavije, potem o tem ne
                           morejo odločati predstavniki republik samih, temveč se morajo o tem
                           izreči vsi narodi in narodnosti v Jugoslaviji in to z referendumom o
                           konkretnem vprašanju ali so za odcepitev ali ne. Odcepitev, ki jo
                           nekateri želijo imenovati razdružitev, se želi vsiliti narodom
                           Jugoslavije in to s politiko končnega dejanja. To pa ni mogoče.</p>
                        <p>In na koncu. Vsako tuje vmešavanje v reševanje naše ustavne krize, pa naj
                           bo poklicano od kogarkoli, še posebej pa tuje vojaško vmešavanje, se bo
                           razumelo kot akt agresije in bo preprečeno z vsemi razpoložljivimi
                           sredstvi. To je prepričanje nas v bazi. Prepričani smo, da imamo pogoje
                           in možnosti, da našo ustavno krizo rešimo na miren in demokratičen način,
                           organi republike in federacije pa so dolžni, da to zagotovijo. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. K besedi se prijavlja še Marija Pozsonec.</p>
                     </sp>
                     <sp who="#sp.PozsonecMaria">
                        <speaker>MARIA POZSONEC:</speaker>
                        <p>Spoštovani zbor. Nasprotujem temu, da bi podpisali pogodbo o vojaški
                           medsebojni pomoči s Hrvaško. Torej, nasprotujem predlogu gospoda
                           Šinkovca. Nimamo pravice spraviti Slovenije v vojno na nobeni strani. S
                           plebiscitom smo dobili mandat za to, da po mirni poti dosežemo
                           samostojnost. Torej sem proti vojaškim pogodbam, proti temu so tudi
                           državljani Slovenije, ki so že brez kruha, brez službe, na cesti. A ni
                           dovolj velika narodna tragedija že to?</p>
                        <p>Za samostojno Slovenijo je treba živeti, ne pa umreti za svobodo
                           prijateljske republike. Torej nobenega vojaškega pakta z nikomer in
                           nobenega rožljanja z orožjem. Hvala.</p>
                     </sp>
                     <sp who="#sp.BučarFrance">
                        <speaker>DR. FRANCE BUČAR:</speaker>
                        <p>Hvala. Prosim.</p>
                     </sp>
                     <sp who="#sp.ŠinkovecMatjaž">
                        <speaker>MAG. MATJAŽ ŠINKOVEC:</speaker>
                        <p>Mislim, da gre za nesporazum. Jaz sem predlagal bolj okvirno prijateljsko
                           pogodbo s Hrvaško; torej zadnji stavek predloga se glasi: "Pogodba lahko
                           vsebuje tudi vprašanja medsebojne vojaške pomoči".</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Ta predlog gospoda Šinkovca ne menim kot formaliziran predlog
                           Bo pač ostal v magnetogramskih zapiskih tega zasedanja in bo predložen
                           izvršnemu svetu, tako kot vse drugo gradivo.</p>
                     </sp>
                     <sp who="#sp.AvberšekFranc">
                        <speaker>MAG. FRANC AVBERŠEK:</speaker>
                        <p>Spoštovani predsednik, spoštovani delegati in delegatke. Misli, da sem po
                           razpravi gospoda Aksentijevića dolžan nekaj reči v imenu neodvisnih
                           poslancev. Da ne bi bilo pomote, ker so vsi nastopali v imenu svojih
                           klubov, gospod Aksentijević ni bil to, kar sem predstavljal na razgovorih
                           neodvisne poslance. Moram reči, da poslanci in poslanke, ki delamo v
                           klubu neodvisnih poslancev v veliki večini podpiramo predlagano
                           resolucijo, res pa se gospod Aksentijević ni popolnoma strinjal s
                           tem.</p>
                        <p>Resolucija po našem mnenju predstavlja dovolj dobro osnovo za nadaljnja
                           pogajanja v razdružitvi in v imenu neodvisnih pogajalcev želim v
                           pogajanjih veliko zdravja, bistrih misli in odločnosti. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. <stage type="vocal">(Aplavz.)</stage> Prosim.</p>
                     </sp>
                     <sp who="#sp.DretnikIvan">
                        <speaker>IVAN DRETNIK:</speaker>
                        <p>Ker vam je bilo mnenje naše stranke že pojasnjeno, bom jaz povedal mnenje
                           svoje baze. Mene kot poslanca sprašujejo to pogosto, zakaj se na ravni
                           osamosvajanja Slovenije ne dela bolj intenzivno.</p>
                        <p>Jaz jim odgovarjam tako, da Predsedstvo Slovenije, vlada in vsi, ki
                           delajo na tem, morajo delati samo na podlagi sklepov, ki jih dobijo v
                           Skupščini Republike Slovenije. K temu jaz dodajam to: ne zamudimo
                           edinstvene zgodovinske priložnosti. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Ugotavljam, da ni več prijavljenih govornikov, zato
                           zaključujem razpravo. Glede na to, da amandmajev ni bilo - redakcijsko
                           pripombo gospoda Šinkovca menim kot dejansko redakcijsko in tudi je v
                           skladu s tekstom plebiscita; mislim da nam ni treba meniti to kot amandma
                           - mislim, da zato lahko neposredno preidemo h glasovanju.</p>
                        <p>Najprej bomo ugotovili navzočnost. Prosim delegate Družbenoplitičnega
                           zbora. <stage type="vote">(63 delegatov.)</stage> Zbor občin <stage type="vote">(56
                              delegatov.)</stage> In Zbor združenega dela? <stage type="vote">(55
                              delegatov.)</stage>
                        </p>
                        <p>Na podlagi tega ugotavljam, da je vsak zbor sklepčen in dajem predlog te
                           resolucije na glasovanje.</p>
                        <p>Kdo je, prosim, za? <stage type="vote">(173 delegatov.)</stage> Kdo je proti?
                              <stage type="vote">(1 delegat.)</stage> Se je kdo vzdržal? <stage type="vote">(2
                              delegata.)</stage>
                        </p>
                        <p>Na podlagi tega glasovalnega rezultata ugotavljam, da je resolucija
                           soglasno sprejeta.</p>
                        <p>
                           <stage type="vocal">(Aplavz.)</stage>
                        </p>
                        <p>Ob pripravi predloga resolucije o razdružitvi Jugoslavije so vodje klubov
                           delegatov predlagali, da po sprejetju resolucije na današnji skupni seji
                           sprejmemo še poseben sklep in sicer: "Za pogajanja na podlagi resolucije
                           o predlogu za sporazumno razdružitev SFR Jugoslavije se imenuje
                           delegacijo Republike Slovenije v sestavi: predsednik Predsedstva
                           Republike Slovenije Milan Kučan, predsednik Skupščine Republike Slovenije
                           dr. France Bučar in predsednik Izvršnega sveta Skupščine Republike
                           Slovenije Lojze Peterle.</p>
                        <p>Predsednik Predsedstva republike, predsednik Skupščine Republike
                           Slovenije, predsednik Izvršnega sveta Socialistične republike Slovenije
                           bodo z vodji klubov delegatov sproti predlagali in ocenjevali potek
                           aktivnosti za uresničevanje predloga o sporazumni razdružitvi SFR
                           Jugoslavije, o svojih aktivnostih in stališčih obveščali klube delegatov
                           ter Skupščini Republike Slovenije predlagali potrebne aktivnosti,
                           odločitve in ukrepe". Želi kdo razpravljati posebej o tem. Prosim gospod
                           Školč.</p>
                     </sp>
                     <sp who="#sp.ŠkolčJožef">
                        <speaker>JOŽEF ŠKOLČ:</speaker>
                        <p>Hvala lepa. Jaz bi ta predlog pogajalske ekipe dopolnil in sicer menim,
                           da bi bilo nujno, da v tej ekipi sodeluje tudi član predsedstva dr. Janez
                           Drnovšek. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Želi še kdo razpravljati? Dajem najprej na glasovanje, potem
                           dopolnilni predlog, da v tej delegaciji sodeluje tudi dr. Janez Drnovšek.
                           Ja, prosim, dr. Drnovšek.</p>
                     </sp>
                     <sp who="#sp.DrnovšekJanez">
                        <speaker>DR. JANEZ DRNOVŠEK:</speaker>
                        <p>Jaz se sicer zahvaljujem za to zaupanje, vendar menim, da ni potrebno, da
                           bi me posebej vključili v to pogajalsko ekipo z ozirom na mojo
                           vključenost v ta proces tako in tako v funkciji člana Zveznega
                           predsedstva.</p>
                        <p>
                           <stage type="vocal">(Aplavz.)</stage>
                        </p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Glede na to stališče gospoda Drnovška, menim, da če ni več
                           prijavljenih za razpravo, o tem predlogu neposredno glasujemo.</p>
                        <p>Kdo je prosim za ta sklep? <stage type="vote">(174 delegatov.)</stage> Proti?
                              <stage type="vote">(Nihče.)</stage> Vzdržani? <stage type="vote">(1 delegat.)</stage>
                        </p>
                        <p>Hvala lepa. S tem to točko zaključujemo.</p>
                     </sp>
                  </div>
                  <div xml:id="div.1.1.2.4" ana="#PAR.TDR" n="4" corresp="#toc.2.4">
                     <sp who="#sp.BučarFrance">
                        <p>Prehajamo na naslednjo točko,
                           <title>4. TOČKO DNEVNEGA REDA</title>,
                           to je
                           <title>NA VOLITVE IN IMENOVANJA</title>.</p>
                        <p>predsednik Izvršnega sveta Skupščine Republike Slovenije predlaga, da
                           Skupščina Republike Slovenije imenuje Ivana Diacija za namestnika
                           republiškega sekretarja za industrijo in gradbeništvo. Predlog ste
                           prejeli, prav tako tudi mnenje Komisije za volitve, imenovanja in
                           administrativne zadeve. Želi besedo predstavnik predlagatelja?
                              <stage type="debate">(Ne.)</stage> Komisije? <stage type="debate">(Tudi ne.)</stage> Ali želi kdo
                           o predlogu razpravljati? Ne želi nihče. Prehajamo na glasovanje.</p>
                        <p>Kdor je za, naj, prosim, glasuje! <stage type="vote">(160 delegatov.)</stage> Proti?
                              <stage type="vote">(1 delegat.)</stage> Vzdržani? <stage type="vote">(4 delegati.)</stage>
                        </p>
                        <p>Ugotavljam, da je Ivan Diaci imenovan za namestnika republiškega
                           sekretarja za industrijo in gradbeništvo.</p>
                        <p>Sodni svet Republike Slovenije predlaga, da Skupščina Republike Slovenije
                           izvoli: Sonjo Ogrinc-Rape za sodnico Vrhovnega sodišča Republike
                           Slovenije, da razreši mag. Emila Zakonjška dolžnosti predsednika
                           Temeljnega sodišča v Ljubljani z 28.2.1991, da razreši Gordano Ristič
                           dolžnosti sodnice Temeljnega sodišča v Ljubljani z 28.2.1991 in da
                           razreši Borisa Grobelnika dolžnosti sodnika Temeljnega sodišča v
                           Ljubljani prav tako z 28.2.1991. Predloge sodnega sveta ste prejeli, prav
                           tako tudi mnenja Komisije za volitve, imenovanja in administrativne
                           zadeve. Predlog za razrešitev Gordane Ristič in Borisa Grobelnika ste
                           prejeli danes. Želi predstavnik sodnega sveta besedo? Ne želi. Komisije?
                           Tudi ne. Želi kdo o predlogih sodnega sveta razpravljati? Tudi ne želi.
                           Če ne želite razpravljati, prehajamo na glasovanje.</p>
                        <p>Najprej dajem na glasovanje predlog za izvolitev Sonje Ogrinc-Rape za
                           sodnico Vrhovnega sodišča Republike Slovenije.</p>
                        <p>Kdo je za? <stage type="vote">(63 delegatov.)</stage> Proti? <stage type="vote">(80
                              delegatov.)</stage> Vzdržani? <stage type="vote">(25 delegatov.)</stage>
                        </p>
                        <p>Ugotavljam, da na podlagi tega volilnega rezultata Sonja Ogrinc-Rape ni
                           bila izvoljena za sodnico Vrhovnega sodišča Republike Slovenije.</p>
                        <p>Na glasovanje dajem predlog za razrešitev mag. Emila Zakonjška, kot ste
                           slišali.</p>
                        <p>Kdo je, prosim, za? <stage type="vote">(157 delegatov.)</stage> proti? <stage type="vote">(1
                              delegat.)</stage> Vzdržani? <stage type="vote">(9 delegatov.)</stage>
                        </p>
                        <p>Ugotavljam, da je mag. Emil Zakonjšek razrešen dolžnosti predsednika
                           Temeljnega sodišča v Ljubljani z 28.2.1991.</p>
                        <p>Sedaj dajem na glasovanje predlog za razrešitev Gordane Ristič dolžnosti
                           sodnice Temeljnega sodišča v Ljubljani.</p>
                        <p>Kdo je, prosim, za? <stage type="vote">(165 delegatov.)</stage> Proti?
                              <stage type="vote">(Nihče.)</stage> Vzdržani? <stage type="vote">(8 delegatov.)</stage>
                        </p>
                        <p>Ugotavljam, da je Gordana Ristič razrešena dolžnosti sodnice Temeljnega
                           sodišča v Ljubljani z 28.2.1991.</p>
                        <p>Sedaj dajem na glasovanje predlog za razrešitev Borisa Grobelnika
                           dolžnosti sodnika Temeljnega sodišča v Ljubljani.</p>
                        <p>Kdo je za? <stage type="vote">(156 delegatov.)</stage> Proti? <stage type="vote">(Nihče.)</stage>
                           Vzdržani? <stage type="vote">(9 delegatov.)</stage>
                        </p>
                        <p>Ugotavljam, da je Boris Grobelnik razrešen dolžnosti sodnika Temeljnega
                           sodišča v Ljubljani z 28.2.1991.</p>
                        <p>3. Javni tožilec Republike Slovenije predlaga, da Skupščina Republike
                           Slovenije imenuje Tomaža Miklavčiča za javnega tožilca Temeljnega javnega
                           tožilstva v Ljubljani. Predlog Javnega tožilca Republike Slovenije ste
                           prejeli, prav tako mnenje Komisije za volitve, imenovanja in
                           administrativne zadeve. Želi besedo predstavnik predlagatelja. <stage type="debate">(Ne
                              želi.)</stage> Komisije. <stage type="debate">(Tudi ne.)</stage> Želi kdo o predlogu
                           razpravljati? <stage type="debate">(Ne.)</stage> Če ne želi nihče razpravljati, dajem
                           predlog na glasovanje.</p>
                        <p>Kdo je prosim, za? <stage type="vote">(146 delegatov.)</stage> Proti? <stage type="vote">(12
                              delegatov.)</stage> Vzdržani? <stage type="vote">(15 delegatov.)</stage>
                        </p>
                        <p>Ugotavljam, da je Tomaž Miklavčič imenovan za javnega tožilca Temeljnega
                           javnega tožilstva v Ljubljani.</p>
                        <p>4. Komisija za volitve, imenovanja in administrativne zadeve predlaga, da
                           Skupščina Republike Slovenije izvoli sodnike Sodišča združenega dela
                           Republike Slovenije, ki opravljajo to dolžnost nepoklicno. Predlog
                           komisije ste prejeli. Opozarjam vas na napako v predlogu, ker je v
                           uvodnem stavku k seznamu predlaganih kandidatov pomotoma napisano
                           "poklicno" namesto "nepoklicno". Želi besedo predstavnik predlagatelja?
                              <stage type="debate">(Ne želi.)</stage> Želi kdo o predlogu razpravljati?
                              <stage type="debate">(Tudi ne.)</stage> Če ne želi nihče razpravljati, prehajamo na
                           glasovanje. Predlagam, da zaradi večjega števila kandidatov ne glasujemo
                           o vsakem kandidatu posebej, ampak o vseh skupaj, razen če kdo predlaga,
                           da bi o posameznem predlaganem kandidatu glasovali posebej. Predlaga kdo
                           ločeno glasovanje o posameznem kandidatu? Ne predlaga. Če takega predloga
                           ni, dajem na glasovanje celoten predlog.</p>
                        <p>Kdor je, prosim, za, naj glasuje! <stage type="vote">(167 delegatov.)</stage> Proti?
                              <stage type="vote">(5 delegatov.)</stage> Vzdržani? <stage type="vote">(3
                           delegati.)</stage>
                        </p>
                        <p>Ugotavljam na podlagi tega izida, da so za sodnike Sodišča združenega
                           dela Republike Slovenije, ki opravljajo to dolžnost nepoklicno,
                           izvoljeni: Marjeta Aljančič, Maja Budišin-Lukin, dr. Stane Čelhar, Marija
                           Čoko, Danica Črček, Katjuša Gorjan, Veronika Grošelj, Jožef Horvat,
                           Marinka Humer-Krasko, Helena Kanellopulus, Štefan Kalamar, mag. Lidija
                           Koman-Perenič, Štefanija Kovač, Franc Kristan, Jožefa Krošl, Albina
                           Krulc, Ana Marija Lah, dr. Bogdan Lamut, Borut Lavrič, Alojz Lindner,
                           Marija Luft, Branko Matkovič, Dušanka Mezek, Marjan Mir, Ljuba Ogorelec,
                           Maks Ozvatič, Marija Pečjak-Požek, Mojca Pečoler, Jože Petauer, Vlasta
                           Polanec, Antonija Prelec, Jože Rigler, Momir Sibinčič, Branko Troha in
                           Irena Virant.</p>
                        <p>5. Komisija za volitve, imenovanja in administrativne zadeve predlaga
                           Skupščini Republike Slovenije, da razreši Igorja Lučovnika dolžnosti
                           namestnika javnega tožilca Temeljnega javnega tožilstva v Novi Gorici z
                           20.2.1991, se pravi z današnjim dnem. Predlog ste prejeli, opozarjam vas
                           na napako pri priimku kandidata in se pravilno glasi Lučovnik. Želi
                           besedo predstavnik predlagatelja? <stage type="debate">(Ne želi.)</stage> Želi o
                           predlogu kdo razpravljati? <stage type="debate">(Tudi ne.)</stage> Če ne želi nihče
                           razpravljati, dajem predlog na glasovanje.</p>
                        <p>Prosim, kdo je za? <stage type="vote">(163 delegatov.)</stage> Proti? <stage type="vote">(1
                              delegat.)</stage> Vzdržani? <stage type="vote">(3 delegati.)</stage>
                        </p>
                        <p>Ugotavljam, da je Igor Lučovnik razrešen dolžnosti namestnika javnega
                           tožilca Temeljnega javnega tožilstva v Novi Gorici z današnjim dnem.</p>
                        <p>6. Komisija za volitve, imenovanja in administrativne zadeve predlaga, da
                           Skupščina Republike Slovenije da soglasje k imenovanju dr. Janeza
                           Jerovška za generalnega direktorja RTV Slovenije, Franceta Vurnika za
                           direktorja Radia Slovenija, Janeza Čadeža za direktorja Televizije
                           Ljubljana, Boruta Šukljeta za glavnega urednika televizijskih programov
                           RTV Slovenija, ki jih je v skladu z zakonom o RTV Slovenija imenoval Svet
                           RTV Slovenija. V skladu z navedenim zakonom daje Skupščina Republike
                           Slovenije soglasje k imenovanju. Predlog ste prejeli danes. Želi
                           predstavnik predlagatelja besedo? <stage type="debate">(Ne želi.)</stage> Ali želi o
                           predlogu kdo razpravljati?</p>
                     </sp>
                     <sp who="#sp.ŠetincMile">
                        <speaker>MILE ŠETINC:</speaker>
                        <p>Spoštovane poslanke in poslanci. Mislim, da bo to razburjenje takoj
                           dobilo ustrezen argument, zakaj je potrebno o tem več razpravljati.
                           Mislim, da se v zvezi z enim predlaganim oziroma enim iz te šefovske
                           garniture novega RTV oziroma RTV Slovenije dogaja nekaj nenavadnega,
                           pravzaprav čudnega. Gre za gospoda Janeza Čadeža, ki je bil na Svetu RTV
                           izvoljen za direktorja Televizije Slovenije in mi naj bi dali danes k
                           temu soglasje. Dovolite mi, da preberem v parih stavkih, kaj o tem piše
                           današnji samostojni časnik DELO o imenovanju oziroma izvolitvi gospoda
                           Čadeža. Je zelo kratko, mislim pa, da je zelo pomembno za celo zadevo, da
                           bo povsem jasno za kaj gre. pravi: "Stvar pa se je prav pri televizijskem
                           direktorju zdaj še dodatno zapletla. Sodišče združenega dela v Ljubljani
                           je namreč 15. februarja sprejelo sklep, da se do pravnomočnosti odločbe
                           tega sodišča zadrži imenovanje direktorja TV na podlagi javnega razpisa
                           Sveta RTV. Kot vemo je prav ta svet na svoji seji 15. januarja med drugim
                           razveljavil sklep delavskega sveta Televizije o imenovanju Milana
                           Bajžlja, ki je bil direktor že v prejšnjem mandatu, za direktorja in ga
                           je imenoval za vršilca dolžnosti. Bajželj in TOZD Televizija sta se na ta
                           sklep sveta pritožila na Sodišče združenega dela. Sodišče je njuni
                           pritožbi ugodilo, saj je mnenja, da je Svet RTV retroaktivno razveljavil
                           pravnomočni sklep organa upravljanja, dejansko pa tudi sklep Skupščine
                           RTV, ki je dala soglasje k imenovanju direktorja Televizije. Sodišče
                           poudarja, da je Svet RTV s tem samovoljno posegel v pravnomočno odločitev
                           temeljne organizacije, kršil samoupravne pravice delavcev in tudi posegel
                           v pravico Milana Bajžlja". Toliko o tem govori Delo. Mislim, da se ta iz
                           tega nesporno potegniti zaključek, da je po sklepu sodišča to imenovanje,
                           na katerega naj bi dali soglasje, zadržano do nadaljnjega. Jaz gospoda
                           Bajžlja osebno ne poznam. O njem sem slišal različne stvari, iz katerih
                           pa si nisem mogel ustvariti nobenega posebnega mnenja o njem, ne
                           pozitivnega ne negativnega. Skratka do njega kot osebe sem popolnoma
                           indiferenten. prav tako verjamem, da se komu Sodišče združenega dela ne
                           zdi več spodobna ustanova, zaradi tistega dodatka "združenega dela", ker
                           vemo, da združenega dela pravzaprav ni več oziroma izginja iz dneva v
                           dan, vendar pa Skupščina nima, kolikor jaz razumem pravni sistem,
                           nikakršne pravice posegati v sodne odločitve, kaj šele ignorirati
                           sprejete sklepe legalnih sodišč - in sodišča združenega dela so do
                           nadaljnjega, povsem legalna sodišča, popolnoma enaka kot katerakoli druga
                           sodišča v državi Slovenije. Jaz sem sicer slišal za nekatere zvijačne
                           razlage, ki naj bi utemeljevale današnje soglasje, nastale v nekaterih
                           vodilnih ljudeh iz Sveta RTV in menda tudi predstavljena na Komisiji za
                           volitve in imenovanja. Namreč, da je gospod Bajželj direktor TOZD-a
                           televizije in da tega TOZD-a ni več, ker je bil že ukinjen. Skratka, da
                           se sodišče ukvarja z nekom, ki vodi nekaj, česar sploh več ni in da torej
                           to ni pomembno več za slovensko skupščino. Seveda takšna dokazovanja so
                           lahko bolj ali manj duhovita, so lahko bolj ali manj inteligentna,
                           vsekakor pa je to stvar ustreznega sodnega pritožbenega postopka. Imamo v
                           ta namen višja, vrhovna in tudi ustavna sodišča. Sploh pa me ta
                           zvijačnost neubranljivo spominja na neko, sedaj že zgodovinsko, vendar
                           zloglasno afero iz zgodovine slovenskih medijev, katere vir pa je bil
                           današnji ustavni sodnik Matevž Krivic. Mnogi med vami se tega primera
                           spomnite. Zato predlagam, da vodstvo skupščine odreši skupščino te čudne
                           skušnjave,reši čast te skupščine in samo umakne gospoda Čadeža iz tega
                           postopka, dokler se te stvari na sodišču ne razčistijo, sicer poudarjam,
                           da jaz v takšni raboti seveda ne želim sodelovati in bi bil v tem primeru
                           prisiljen zapustiti to dvorano in upam, da tudi še kdo drug.</p>
                     </sp>
                     <sp who="#sp.OcvirkMojmir">
                        <speaker>MOJMIR OCVIRK:</speaker>
                        <p>Jaz pravzaprav tukaj nastopam kot bivši kandidat za generalnega
                           direktorja in v imenu verjetno še nekaterih, ki nismo uspeli v tem
                           natečaju. Poglejte za kaj gre. Jaz bi rad en pravni poduk ali ima kdo od
                           nas pravzaprav pravico, da se pritoži na to, kar se je dogajalo. Namreč
                           jaz osebno bi se pritožil zaradi tega, ker moj proti kandidat ne
                           izpolnjuje tistih zahtev, ki so bile predpisane predvsem na področju
                           izkušnje. In sedaj bi rad, da se mi na nek način da ta pravni poduk. Če
                           to ni mogoče pač ni mogoče. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Se opravičujem, ampak skupščina ni mesto, kjer se daje pravni poduk.
                           Boste morali dobiti pač svojega svetovalca.</p>
                     </sp>
                     <sp who="#sp.GošnikVano">
                        <speaker>VANO GOŠNIK:</speaker>
                        <p>Spoštovani! Javljam se kot član Sveta RTV in v neki točki tudi kot
                           podpredsednik skupščine. Najprej želim reči, da se strinjam z mnenjem
                           gospoda Šetinca, češ, da se dogaja nekaj nenavadnega. Prva nenavadnost je
                           v tem, da želi gospod Šetinc reči, da ta skupščina nima pravice posegati
                           v delo sodišča in to na osnovi časopisnega članka. Menim, da časopisni
                           članek ne more biti osnova za odločanje v tej skupščini. To trdim še
                           posebej zato, ker kot podpredsednik Skupščine ne vem, da bi prešel na to
                           skupščino kakršenkoli sklep sodišča oziroma da kdorkoli od te skupščine v
                           zvezi s soglasjem skupščine o imenovanju vodilnih funkcij RTV karkoli
                           zahteva. Prav nasprotno! Vem pa, da je na RTV Slovenije danes prišel
                           sklep sodišča in sicer v službo pravne pomoči, kar je seveda tudi zelo
                           zanimivo. Časopisi so to namreč že včeraj objavili. Torej, želim vas
                           obvestiti o tem, da je služba pravne pomoči RTV Slovenija predlagala
                           Svetu RTV, da se predlog za soglasje Skupščine za imenovanje umakne.Svet
                           o tem ni odločal. Želim pa vas opozoriti na zakon o RTV, ki v 12. členu
                           pravi, da generalnega direktorja RTV Slovenija, direktorja Radio
                           Slovenija in direktorja TV Slovenija imenuje Svet RTV Slovenije na
                           podlagi javnega razpisa in po soglasju Skupščine Republike Slovenije. Ta
                           obveza ni fakultativne narave, ampak je po 8. členu zakona tak postopek
                           imenovanja za vse funkcije RTV Slovenija, za katere je predviden razpis,
                           nujen v 45 dnevih po konstituiranju Sveta RTV. Če bi torej svet RTV ne
                           imenoval vodilnih ljudi, bi ne postopal skladno z 8. členom zakona o RTV
                           in ne skladno z 12. členom istega zakona. Še enkrat vas želim povsem
                           jasno opozoriti, da člani Sveta ne razpolagamo (predsednik, kot sem
                           rekel, je to danes dobil po kurirju, ampak člani sveta ne) niti skupščina
                           Republike Slovenije ne razpolaga z nikakršno zahtevo katerega koli
                           sodišča ali organa, da ne da soglasja, ki ga Svet RTV zakonito prosi.
                           Hvala lepa.</p>
                     </sp>
                     <sp who="#sp.ŠeligoRudi">
                        <speaker>MAG. RUDI ŠELIGO:</speaker>
                        <p>Spoštovani. Vano Gošnik je že veliko povedal. Mislim, da je podčrtal tudi
                           8. člen, ki je zelo važen, saj decidirano govori, da mora svet imenovati
                           ljudi na prej naštete funkcije v 45-ih dneh. Seveda, jaz nisem pravnik.
                           Ampak eno je imenovanje, drugo je soglasje. Svet je imenoval ljudi na ta
                           mesta, kot je bilo prebrano v ponedeljek 18, danes je prišlo od Sodišča
                           združenega dela, da naj imenovanje zadržimo; torej dva dni prepozno.
                           Moram reči, da sem jaz v bistvu zvedel, kaj se godi, sinoči, ko je
                           ljubljanska televizija, slovenska ne, najbrž, v drugem televizijskem
                           dnevniku ob zelo resnih zadevah, o katerih smo tudi prej govorili,
                           dobesedno odprla personalno mapo svojih zaposlenih in tako rekoč privatne
                           stvari svoje Televizije razlagala.</p>
                        <p>Zato sem danes zahteval, da pač dobim to pismo, če je prišlo iz sodišča
                           združenega dela in sem seveda dobil datirana točno za danes. No, kar vse
                           kaže seveda preprosto na to, da gre za določeno mašinerijo, ki skuša
                           doseči tisto kar dosega.</p>
                        <p>V tem sklepu (ni samo sklep, ampak je pojasnilo oziroma razlaga tega
                           sklepa) se sodnik nenehno sklicuje zgolj na zvezne zakone (niti enega ni
                           republiškega zakona), ki predvidevajo sankcije v zvezi z zakonom o
                           združenem delu, govorijo o TOZD-ih (pač za te institucije še zmeraj velja
                           zakon o združenem delu) in ta razlaga se naslanja tudi na to, da ni
                           popolnoma jasno, ali je bil gospod Bajželj, katerega sodišče ščiti,
                           imenovan lanskega aprila za v.d. direktorja ali kar že za direktorja.</p>
                        <p>Da končam. 8. člen sprememb zakona o RTV, ki ga je ta skupščina sprejela,
                           govori: "Po konstituiranju sveta mora svet v 45-ih dneh" in mi smo že
                           čez, "ta postopek imenovanja opraviti". Torej ne glede nato, ali gre za
                           osebo, ki je samo v.d. ali direktor. Na ta način zame vsi argumenti v tej
                           razlagi sklepa seveda odpadejo. Najvažnejše je pa seveda to, kar je bilo
                           že rečeno in še enkrat: eno je imenovanje, drugo je soglasje. Za
                           imenovanje je ta sklep sodišča prišel dva dni prepozno. O soglasju pa nič
                           ne govori ta sklep. Hvala lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Gospod Verlič.</p>
                     </sp>
                     <sp who="#sp.VerličAndrej">
                        <speaker>ANDREJ VERLIČ:</speaker>
                        <p>Vendarle mislim, da moram povedati dva stavka, glede na zagotovilo Vanota
                           Gošnika pred petimi minutami. Sem član Komisije za volitve in imenovanja
                           in če si upa gospod Vano Gošnik danes pred tem sila spoštovanim zborom
                           trditi, da ne razpolaga s sklepom sodišča, potem moram tu povedati, da
                           gospod Vano Gošnik govori neresnice. Za pričo so mi pa novinarji, ki so
                           bili danes prisotni na tej komisiji, ki sem jo na začetku omenil in pa
                           člani tiste komisije, ki se bodo upali povedati pač to kar bom sedaj jaz
                           povedal. Gospod Vano Gošnik je s sklepom sodišča mahal, jaz sem pa ta
                           sklep sodišča imel pred seboj in sem ga lahko prebral, tako kot tudi
                           ostali člani komisije, ki so to želeli. In ta sklep sodišča, kako je
                           prišel v to skupščino ne vem in me ne zanima, vem samo da v skupščini je,
                           da je zaveden z datumom 20.2.1991 in da sem ga, hote ali nehote, lahko
                           vzel na znanje. Sedaj se kot delegat te skupščine ne morem obnašati, kot
                           da za njega ne vem in kot da za mene ne obstaja.To je prva zadeva. Druga
                           zadeva: jaz se sploh ne spuščam v konkretnosti, vem samo to, da bi morale
                           biti oblasti ločene: zakonodajna od sodne in izvršna itd. In v tem
                           primeru vem, mogoče je Sodišče združenega dela naredilo tudi napako. Tudi
                           to je mogoče. Ampak izdalo je popolnoma veljaven in regularen sklep, ki
                           se ga je treba držati in se ga tudi ta skupščina, po mojem prepričanju,
                           mora držati. Pomeni  preprosto mirovanje tega, po mnenju sodišča,
                           spornega imenovanja.Zato se mi preprosto ne zdi smiselno, da skupščina na
                           ta način z levo roko zamahne in gre preko odločitve in sklepa sodišča, pa
                           čeprav Sodišča združenega dela, pa čeprav samo občinskega. Hvala
                           lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Repliko ima Gošnik.</p>
                     </sp>
                     <sp who="#sp.GošnikVano">
                        <speaker>VANO GOŠNIK:</speaker>
                        <p>Gospod Verlič, za takšne hude besede se seveda potegne vprašanje zaupnice
                           oziroma razrešitve mene osebno. Zato boste morali pogledati magnetogram
                           in videti, kaj sem resnično rekel. Jaz namreč nisem dejal, da nimam
                           sklepa sodišča, ampak da ne razpolagam z nobenim podatkom, da bi kdor
                           koli na to skupščino naslovil kakršno koli vlogo glede dajanja soglasij k
                           imenovanju vodstva RTV Slovenija. Prosim, da si pogledate magnetogram in
                           če sem res govoril to, kar ste vi rekli, da sem govoril, sem s tem
                           zavajal skupščino in prosim, da sprožite ustrezne postopke. Hvala
                           lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Franc Zagožen ima še besedo.</p>
                     </sp>
                     <sp who="#sp.ZagoženFranc">
                        <speaker>DR. FRANC ZAGOŽEN:</speaker>
                        <p>To pot se je zgodilo drugič, da je časopisna novica, ki je izšla natančno
                           tisti dan, ko smo na komisiji za volitve in imenovanja o nečem sklepali
                           in potem v skupščini, sprožila zmedo. Gre očitno za sistematičen pritisk
                           na delo skupščine in njenih organov in jaz ne pristajam na tak pritisk.
                           Naša skupščina dejansko ni dobila nobenega sklepa, uradno od Sodišča
                           združenega dela Ljubljana, ampak smo na mizo dobili časopisno novico in
                           na podlagi te časopisne novice, ki je bila seveda povsem negotova,
                           komisija skratka enostavno o tem ni sklepala, ker je hotela imeti
                           informacijo. In to informacijo je predsednik volilne komisije dobil na ta
                           način, da je po telefonu prosil Sodišče združenega dela, naj vendar
                           pošlje svoj sklep, če res kak tak sklep obstaja. Zanimivo je, da tak
                           sklep seveda obstaja in se nanaša prav na to, da je sporna zadeva in da
                           naj se zadrži imenovanje direktorja Televizije Slovenije, in sicer zaradi
                           tožbe, ki jo je vložil Milan Bajželj. Ampak gospod Milan Bajželj se je
                           sam prijavil na ta razpis, katerega veljavnost sedaj oporeka. In ta sklep
                           ne upošteva dejansko tistih členov zakona o radiu in televiziji, ki so
                           bili tukaj že citirani, ki jih je citiral gospod Gošnik. Zato mislim, da
                           gre res za sistematičen pritisk na skupščino in na njene organe. povedal
                           sem, da je to drug tak značilen primer - prvi je bil, ko je šlo za
                           javnega tožilca Republike Slovenije. Hvala.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa.</p>
                     </sp>
                     <sp who="#sp.LokarSonja">
                        <speaker>SONJA LOKAR:</speaker>
                        <p>No, pa smo pri neki rašomonski zgodbi, ki je čisto po nepotrebnem taka.
                           Če odvzamemo politični naboj, ki se je spet naložil na usodo posameznega
                           človeka, pridemo do tega, da gre za delavca, ki je izgubil delo in ki na
                           Sodišču združenega dela išče svojo pravico in je tam dobil odločbo in
                           zdaj ta odločba pomeni, da bi se še nekaj časa lahko presojalo, kdo ima
                           pravzaprav prav. Mi pa iz tega naredimo politični problem prve vrste. To
                           ni pametno ravnanje. Vse, kar sem jaz predlagala na Komisiji za volitve,
                           imenovanja in administrativne zadeve in kar je bilo z aroganco odbito, je
                           bilo, da pozovemo ljudi v tej skupščini, ki jih imamo za to v
                           Zakonodajno-pravni komisiji, da presodijo ta primer in nam svetujejo,
                           kako bi bilo pametno ravnati. Ta komisija bi nam najbrž zelo jasno
                           povedala, kaj je v takem primeru treba storiti. Dejstvo je, da se je
                           Komisija za volitve, imenovanja in administrativne zadeve zjutraj z
                           zadrego seznanila iz časopisa, da je predsednik komisije po mojem mnenju
                           modro ravnal, ko je prosil na Sodišču združenega dela za informacijo, da
                           smo to informacijo dobili - tukaj jo imam - to je sklep sodišča - na njem
                           je pečat te skupščine. Skratka, dobili smo zadevo popolnoma regularno, in
                           prosim, da nehamo to brezpotrebno ideološko diskusijo in da nam
                           strokovnjak, mogoče gospod Janko, pove, kaj bi morali v tem primeru
                           storiti. Meni se zdi, da tisto, kar je predlagal gospod Mile Šetinc.
                           Hvala.</p>
                     </sp>
                     <sp who="#sp.Lavtižar-BeblerDarja">
                        <speaker>DARJA LAVTIŽAR-BEBLER:</speaker>
                        <p>Jaz sem pravnica, mogoče res ne vem nič o tej stvari, bi pa vseeno
                           povedala svoje mnenje. Tale sklep, pismeni odpravek ima datum 15.2.1991,
                           se pravi, da je Sodišče združenega dela odpravilo izrek te sodbe,tega
                           sklepa pred zasedanjem Sveta RTV in predodpravek. Svet RTV je zasedal
                           pred dvema dnevoma, če prav vem, se pravi 18.2.1991 ali nekaj takega. In
                           ne glede na to, skupščina ne more ignorirati dejstva, da razpolaga s tem
                           sklepom, ki se kliče: "Do pravnomočnosti odločbe o tej sporni zadevi se
                           zadrži imenovanje direktorja TV Slovenija na podlagi javnega razpisa".
                           Nekateri so tukaj menili, da Sodišče združenega dela očitno ni znalo
                           pravilno upoštevati zakona o RTV. Predpostavka pa je nasprotna, namreč,
                           da sodišče pravo pozna in da zakone pozna in zaradi tega naj se počaka na
                           rok, v katerem je mogoče vložiti pritožbo. Predlagam zelo enostavno, a se
                           izognemo vsem tem peripetijam, da skupščina odloži svoje soglasje k
                           imenovanju za nekaj dni, ko bo ta rok potekel in ko bo stvar pravnomočna.
                           Hvala lepa.</p>
                     </sp>
                     <sp who="#sp.ŠeligoRudi">
                        <speaker>MAG. RUDI ŠELIGO:</speaker>
                        <p>Spoštovani. Meni se tudi zdijo ti datumi izredno važni. 15. je res
                           sodišče zasedalo. Žal je taka situacija, da sem jaz moral kot predsednik
                           sveta dobiti privatnega advokata, ne morem dobiti enega pravnika v hiši,
                           ki bi ščitil Svet. Dobil sem advokata. Advokat me je okrog 17.00 ure
                           klical, da je bil ob 16.00 uri na vrsti, da so to obravnavali in da je
                           sodnik rekel, da žal pred 15. marcem ne more dati absolutno nobenega
                           sklepa, ker so zatrpani s tovrstnimi zadevami. Ko se, gospa Beblerjeva,
                           zgodi delavcu krivica, da gre na Sodišče združenega dela, čaka tudi leto
                           na odgovor. To je bilo v petek popoldan, očitno (prej sem rekel, jaz imam
                           še celo skoraj dokaze v rokah) je stekla neka mašinerija - neodvisno
                           sodstvo je čez nedeljo tipkalo ta sklep, da je lahko danes prišlo do
                           javnosti, sicer ni mogoče, kako bi se to v dveh dneh čez nedeljo
                           naredilo. Mislim, da je situacija popolnoma jasna in jaz bi brez te
                           interpretacije še enkrat podčrtal - ta izrek se nanaša na imenovanje.
                           Imenovanje je bilo opravljeno 18., 20. pa je prišlo, da naj ustavimo
                           imenovanje - tega preprosto, iz fizikalnih razlogov ni mogoče popraviti -
                           in nič ne govori o dajanju, to kar skupščina mora narediti, soglasja.
                           Torej, skupščina z ničemer ni tangirana, svet pa še manj, ker je že
                           opravil tisto, kar je po zakonu moral opraviti, izrek sodišča pa je
                           prišel dva dni prepozno. Skratka, nedelja za tipkanje je bila še
                           prekratka. Hvala lepa.</p>
                     </sp>
                     <sp who="#sp.PirnatRajko">
                        <speaker>DR. RAJKO PIRNAT:</speaker>
                        <p>Jaz ne bom govoril o morebitnih nenavadnostih, ki so bile izvedene v tem
                           postopku. Znano je, da včasih sodišča delajo precej hitro. Rad bi sam
                           ugotovil to, da je nedvomno - tako v pravni teoriji, kot v vsej praksi -
                           sprejeto stališče, da sodna odločba deluje zoper stranko šele takrat, ko
                           je vročena. Glede na to seveda ni mogoče zagovarjati stališča, da je
                           sodišče o tem odločalo 15.1. in da zato od takrat ta sodna odločba velja.
                           Za Svet RTV kot organ televizije, ki je tu stranka v tem sodnem postopku,
                           velja od dne, ko je bil vročen, torej od 20.2.1991.</p>
                        <p>Še bolj nenavadno pa je seveda to, da naj bi veljal tudi za republiko
                           Slovenijo, ki sploh ni stranka v tem postopku Zato se lahko v celoti
                           pridružim stališču, da je imenovanje pravzaprav bilo opravljeno preden je
                           začel veljati ta sklep in da pravzaprav se sklep ne nanaša na dejanja, ki
                           naj bi se opravila v skupščini ter konkretno na dajanje soglasja. Ne le
                           po tekstu, ker pravi, se zadrži imenovanje, ampak tudi po sami zdravi
                           pameti. Republika Slovenija ni bila stranka v tem postopku, nič ji ni
                           bilo vročeno, ni ji bila dana možnost, da se izjasni v tem postopku in
                           tudi sodbe se zato zanjo za to dajanje soglasja ne more nanašati.
                           Hvala.</p>
                     </sp>
                     <sp who="#sp.GolobičMarko">
                        <speaker>MARKO GOLOBIČ:</speaker>
                        <p>Spoštovani. Moram reči, da je bilo potrebno najmanj trikrat, da sem
                           slišal te lahko rečem mednosofizme, da me je izzvalo, da sem prišel na ta
                           oder - ker drugače ne morem imenovati te logike, ki jo je začel razvijati
                           gospod Šeligo in ki je bila zdaj posredno tudi z izvajanjem gospoda
                           Pirnata potrjena, namreč logiko, da je imenovanje tisto, kar počne svet,
                           skupščina pa daje soglasje. Kaj pomeni to soglasje, če to ni soglasje k
                           imenovanju? In imenovanje brez tega soglasja ni imenovanje. Ali to
                           pomeni, da je ta skupščina izločena iz procesa imenovanja najvišjih, za
                           kar se je ravno pri sprejemanju tega zakona in kar je bil rezon
                           sprejemanja spremembe zakona o RTV, da bo ta skupščina dobila vpliv
                           natanko preko tega soglasja, da vpliva na odločanje o zasedbi vodstvenih
                           funkcij na televiziji ali pa je vse to ostalo sedaj v samem svetu. Kaj je
                           pač to soglasje, če ne drugi del tega imenovanja? Mislim, da predlog
                           kolega Šetinca ni bil v tem, da danes ne damo soglasja na imenovanje
                           kandidata Čadeža, temveč da do razrešitve, kot je pač v tej sodni odločbi
                           sugerirano, odloži odločanje o tem, čeprav ni sugerirano tej skupščini,
                           vendar posredno (ker jaz razumem to imenovanje kot dvodelno, če naj tako
                           imenujem zaradi te dvojnosti sveta in skupščine), da odloži to soglasje
                           do takrat, ko bo to lahko storila. Sicer pa ta sofizem povsem ustreza
                           tisti znani grški evforiji, kjer se seveda na vprašanje, ko je nekdo na
                           vprašanje - ali imaš tisto, česar nisi izgubil - odgovoril pritrdilno, so
                           mu seveda rekli, da seveda sledi, da ima rogove. Sicer pa bi rekel, da
                           ima ta diskusija lahko po teh kompetencah in merodajnosti, relevantnosti
                           odločb Sodišča združenega dela tudi dolgoročne posledice za delo
                           komisije, ki ji jaz predsedujem. To je Komisija za vloge in pritožbe, ki
                           se v svoji praksi, če naj tako rečem, srečuje z velikimi količinami
                           pritožb ravno na neki odločbi, ki so bile dane v postopkih pred sodišči
                           združenega dela. In moram reči, da bo sprejem oziroma zavrnitev,
                           spregled, ignoranca te odločbe Sodišča združenega dela v mnogočem
                           olajšala delo meni in moji komisiji, ki ji ne bo treba odslej naprej več
                           prepričevati strank, da pač se morajo posluževati rednih postopkov in da
                           se znotraj sodne oblasti rešujejo sodni spori, da skupščina neposredno ne
                           more posegati v odločitve, ki so bile tam sprejete, temveč bomo tovrstne
                           stvari - vsaj moj predlog bo tak - predlagali skupščini, da nad tem
                           sodiščem naredi - kot je prej sicer opravičeno, mislim, dr. Bučar rekel,
                           da skupščina ne daje pravni pouk, daje pa očitno nadpravni pouk. Hvala
                           lepa.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Hvala lepa. Če ni več prijavljenih za razpravo, potem dajem najprej na
                           glasovanje predlog, da se zadrži razpravljanje o predlogu soglasja za
                           Janeza Čadeža. Najprej ali smo za to, da se odloži ali ne.</p>
                        <p>Torej kdo je za to, da se odloži. Najprej ugotovimo sklepčnost:
                           Družbenopolitični zbor? <stage type="quorum">(55 prisotnih delegatov.)</stage> Zbor
                           občin? <stage type="quorum">(56 prisotnih delegatov.)</stage> Zbor združenega dela?
                              <stage type="quorum">(60 prisotnih delegatov.)</stage>
                        </p>
                        <p>Ugotavljam, da je sklepčnost dana. Torej zdaj najprej glasujemo - prosim,
                           da pazite - glasujemo za to, da se odloži razpravljanje oziroma sklepanje
                           o soglasju za Janez Čadeža za direktorja Televizije Slovenije.</p>
                        <p>Kdor je za ta predlog, prosim, da glasuje. <stage type="vote">(67 delegatov.)</stage>
                           Kdo je proti? <stage type="vote">(98 delegatov.)</stage> Vzdržani? <stage type="vote">(13
                              delegatov.)</stage>
                        </p>
                        <p>Ugotavljam, da predlog za zadržanje ni sprejet.</p>
                        <p>Torej so dani pogoji, da glasujemo o soglasju za celo listo: gospoda
                           Janez Jerovška, Franceta Vurnika, Janeza Čadeža in Boruta Šukljeta.</p>
                        <p>Kdo je, prosim, za predlog? <stage type="vote">(120 delegatov.)</stage> Proti?
                              <stage type="vote">(9 delegatov.)</stage> Vzdržani? <stage type="vote">(21
                           delegatov.)</stage>
                        </p>
                        <p>Ugotavljam, da je predlog sprejet, torej, da je Skupščina Republike
                           Slovenije dala soglasje k imenovanju dr. Janeza Jerovška za generalnega
                           direktorja RTV Slovenije, Franceta Vurnika za direktorja Radia Slovenija,
                           Janeza Čadeža za direktorja Televizije Slovenije in Boruta Šukljeta za
                           glavnega urednika televizijskih programov RTV Slovenije.</p>
                        <p>Prehajamo v naslednji sklop. Komisija za volitve, imenovanja in
                           administrativne zadeve predlaga, da Skupščina Republike Slovenije imenuje
                           člane nadzornega odbora RTV Slovenija. Predlog ste prejeli danes. Ali
                           želi predstavnik predlagatelja  besedo? <stage type="debate">(Ne želi.)</stage> Želi o
                           predlogu kdo razpravljati? Ja, prosim.</p>
                     </sp>
                     <sp who="#sp.ZlobecJašaL">
                        <speaker>JAŠA L. ZLOBEC:</speaker>
                        <p>V tej skupščini človek včasih več ne ve, ali zdrava pamet še funkcionira.
                           Vprašal bi predlagatelja, naj definira kakšno je področje dela nadzornega
                           odbora. Po moji pameti bi se morali člani nadzornega odbora spoznati na
                           ekonomska vprašanja, finančna vprašaja, na organizacijska vprašanja in
                           seveda na ustroj dela in na organizacijo RTV. Osebno izjemno dvomim, da
                           so za tovrstna vprašaja idealni ljudje, ki so po izobrazbi diplomirani
                           inženir elektrotehnike v industriji plastičnih izdelkov, diplomirani
                           inženir rudarstva, profesor slovenščine in sociologije in profesor
                           zgodovine na Filozofski fakulteti, ne da bi katerikoli od teh ljudi imel
                           kakšno koli zvezo v RTV. Toliko o tem, in prosim, da mi predlagatelj res
                           definira na kratko in jasno, kakšna je funkcija in delokrog nadzornega
                           odbora. Bi pa vseeno povedal dve besedi. Kolega Bučar je prej tako hitro
                           končal, da nisem mogel povedati niti besede. Ne bom govoril zdaj o
                           predlaganju glasovanja o tem, da se skupščina dejansko postavlja nad
                           sodišče, in mislim, da bi kolega Janko moral o tem kaj povedati, že prej,
                           ampak opozoril bi na drugo zgodbo, ki se je zgodila prej, pa ravno tako
                           ni bilo časa o njej govoriti. To je bila zgodba, ko se je volilo o
                           sodnici Sonji Ogrinc-Rape, ki ima obrazložitev. Nihče ni izjavil ene same
                           besede proti njej, na glasovanju je bila pa večina proti. Se pravi, tu
                           imamo strahopetno, tiholazniško politiko DEMOSA, ki se zjutraj nekaj meni
                           in nima toliko poguma, da bi javno povedal, kaj o kakšnem kandidatu
                           misli.</p>
                     </sp>
                     <sp who="#sp.StadlerMarko">
                        <speaker>MARKO STADLER:</speaker>
                        <p>Kolego Jašo Zlobca bi opozoril, da nisem strahopetec bil nikoli in nikoli
                           ne bom in naj me prosim ne zmerja s tem.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Želi še kdo razpravljati? če ne želi, dajem predlog na glasovanje
                              <stage type="gap">(intervencija Jaše Zlobca)</stage>. Predlagatelj ni hotel
                           odgovoriti, jaz ne morem pomagati. Ali želi, prosim?</p>
                     </sp>
                     <sp who="#sp.LampretJanez">
                        <speaker>JANEZ LAMPRET:</speaker>
                        <p>Nadzorni odbor ima naslednje funkcije: nadzira poslovanje RTV Slovenije,
                           pregleduje finančni načrt, periodične obračune in zaključni račun,
                           obravnava predloge za delitev dobička ter poslovna poročila, nadzoruje
                           vodenje poslovnih knjig in zakonitosti poslovanja in pa pisno obvešča
                           Svet RTV Slovenije in skupščino o svojih ugotovitvah. Da pa imamo
                           nadzorni odbor v vseh institucijah in vemo kako jo imenujemo, vendar ima
                           pa nadzorni odbor pravico, da k svojemu delu pritegne strokovnjake, da
                           lahko to pogledajo.</p>
                     </sp>
                     <sp who="#sp.TomšičFrance">
                        <speaker>FRANCE TOMŠIČ:</speaker>
                        <p>S tako nejevoljo ste to rekli gospod predsednik, vendar sem moral kolegu
                           Zlobcu nekaj reči. Govori kaj dela nadzorni odbor; vsi vemo kaj nadzorni
                           odbor dela, to se pravi več ali manj je to finančna stvar. Kdo je bolj
                           sposoben za te stvari kot so inženirji? Še drugo stvar bi rekel. Namreč,
                           jaz vam še neke druge stvari povem. V tem zboru sedi, se boste čudili, 50
                           diplomiranih inženirjev, skratka to je bil afront proti njim. Še naprej
                           povem, mi smo se leta 1959 na Strojni fakulteti edini med univerzami
                           uprli, da bi uvedli na univerze tudi srbohrvaščino, niso se filozofi. Pa
                           še nekaj vam povem, tudi ko smo, ja, 1959 leta je bilo, so zahtevali na
                           univerzitetnem svetu, je bilo, skratka tudi tehnična inteligenca je nekaj
                           pripomogla, da vi danes tukaj sedite. Pa še nekaj, 1987 leta se je
                           pravzaprav to, da vi danes tukaj sedite začelo v Litostroju, pričelo se
                           je torej od inženirjev in bi prosil, da drugič malo bolj rešpektno
                           govorite o teh zadevah, ker niso sam filozofi v tej skupščini.</p>
                     </sp>
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Torej rok ne vidim več, zato zaključujem razpravo in dajem predlog na
                           glasovanje.</p>
                        <p>Kdo je, prosim, za predlog? <stage type="vote">(120 delegatov.)</stage> Proti?
                              <stage type="vote">(14 delegatov.)</stage> Vzdržani? <stage type="vote">(22
                              delegatov.)</stage>
                        </p>
                        <p>Ugotavljam, da je predlog sprejet in ugotavljam, da so za člane
                           nadzornega odbora RTV Slovenija imenovani: Marko Bezjak, Franc Golja,
                           Ignac Polajnar in dr. Vasko Simoniti.</p>
                        <p>Vsem izvoljenim oziroma imenovanim čestitam k izvolitvi oziroma
                           imenovanju in jim želim mnogo uspehov pri opravljanju njihovih dolžnosti,
                           vsem, ki so bili razreši, pa se zahvaljujem za dosedanje plodno
                           opravljanje njihovih funkcij.</p>
                        <p>S tem je dnevni red te seje izčrpan in jo zaključujem. Hkrati imam še eno
                           obvestilo - tukaj imam napisano, naj delegati vseh zborov ostanejo v
                           dvorani.</p>
                        <p>Smole, prosim, še želi.</p>
                     </sp>
                     <sp who="#sp.SmoleJože">
                        <speaker>JOŽE SMOLE:</speaker>
                        <p>Spoštovane kolegice in kolegi. Jaz mislim, da je treba pripombo Jaše
                           Zlobca vzeti zelo resno. To, kar se je zgodilo, da je tu večina glasovala
                           proti Sonji Ogrinc-Rape, ne da bi nekdo dal kakršnokoli obrazložitev
                           zakaj je proti, to mislim, da ni v redu v parlamentarni praksi. In
                           plediram, da v prihodnje, kadar imamo na dnevnem redu imenovanja, da
                           tisti, ki ima nekaj proti nekemu kandidatu, naj bo pač toliko pogumen, da
                           gre tu za govornico in pove, zakaj je proti, da bomo vsaj vedeli, zakaj
                           prihaja do takšnega volilnega rezultata.</p>
                     </sp>
                     <stage type="time">(Seja je bila <time to="1991-02-20T19:00:00" xml:id="stage.t.2">končana ob 19. uri</time>.)</stage>
                  </div>
               </div>
            </div>
         </div>
      </body>
   </text>
</TEI>
