<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="DZ-1992-DruzPolZb-44">
   <teiHeader>
      <fileDesc>
         <titleStmt>
            <title>Evidenca zapisa seje</title>
            <title>Skupščina Republike Slovenije</title>
            <title>Mandat: 5.5.1990 - 23.12.1992</title>
            <title>DRUŽBENOPOLITIČNI ZBOR</title>
            <title>44. seja (9., 10., 16., 23., 24. in 29. september in 7. oktober ter 11. novembra
               1992)</title>
            <title>Elektronska izdaja</title>
            <editor>Državni zbor Republike Slovenije</editor>
            <respStmt>
               <persName>Andrej Pančur</persName>
               <resp>Kodiranje TEI in računalniški zapis</resp>
            </respStmt>
            <respStmt>
               <persName>Mojca Šorn</persName>
               <resp>Kodiranje TEI in računalniški zapis</resp>
            </respStmt>
            <respStmt>
               <persName>Mojca Šorn</persName>
               <resp>Pretvorba iz HTML v TEI</resp>
            </respStmt>
         </titleStmt>
         <publicationStmt>
            <publisher>Inštitut za novejšo zgodovino, Zgodovina Slovenije - SIstory</publisher>
            <distributor>DARIAH-SI</distributor>
            <idno type="URN">http://www.sistory.si/SISTORY:ID:</idno>
            <pubPlace>http://www.sistory.si/SISTORY:ID:</pubPlace>
            <pubPlace>https://github.com/SIstory/Seje_DZ/tree/master/</pubPlace>
            <availability status="free">
               <licence>http://creativecommons.org/licenses/by/4.0/</licence>
               <p>To delo je ponujeno pod <ref target="http://creativecommons.org/licenses/by/4.0/">Creative Commons Priznanje avtorstva 4.0 International licenco</ref>
               </p>
            </availability>
            <date when="2016-04-12+02:00"/>
         </publicationStmt>
         <sourceDesc>
            <biblStruct>
               <analytic>
                  <idno>viewns_Z7_J9KAJKG10O16B0I5G397E100G5_:form1:fieldSet1</idno>
                  <title>DRUŽBENOPOLITIČNI ZBOR</title>
                  <title>44. seja</title>
               </analytic>
               <monogr>
                  <title>Evidenca zapisa seje</title>
                  <title>Skupščina Republike Slovenije</title>
                  <title>Mandat: 5.5.1990 - 23.12.1992</title>
                  <imprint>
                     <publisher>Državni zbor Republike Slovenije</publisher>
                     <date>(9., 10., 16., 23., 24. in 29. september in 7. oktober ter 11. novembra
                        1992)</date>
                  </imprint>
               </monogr>
               <ref target="https://www.dz-rs.si/wps/portal/Home/deloDZ/seje/evidenca?mandat=0&amp;type=sz&amp;uid=AC43973C595982EDC1257C3000231293">(<date>2016-03-30</date>)</ref>
            </biblStruct>
            <biblFull>
               <titleStmt>
                  <title>Evidenca zapisa seje</title>
                  <title>Skupščina Republike Slovenije</title>
                  <title>Mandat: 5.5.1990 - 23.12.1992</title>
               </titleStmt>
               <publicationStmt>
                  <publisher>Državni zbor Republike Slovenije</publisher>
                  <availability status="free">
                     <licence target="http://creativecommons.org/publicdomain/mark/1.0/"
                              xml:lang="slv">Avtorske pravice so potekle, delo je v javni
                        domeni.</licence>
                     <licence target="http://creativecommons.org/publicdomain/mark/1.0/"
                              xml:lang="eng">Public Domain Mark 1.0</licence>
                  </availability>
               </publicationStmt>
            </biblFull>
         </sourceDesc>
      </fileDesc>
      <encodingDesc>
         <projectDesc>
            <p>XML na portalu Zgodovina Slovenije - SIstory narejen v okviru izvajanja
               infrastrukturnega programa Inštituta za novejšo zgodovino</p>
         </projectDesc>
         <!-- Taxonomy za Sejne zapiske sej Skupščine Socialistične republike Slovenije, V-1.1, 2014-12-18, Andrej Pančur -->
         <!-- Taxonomy za Sejne zapiske sej Skupščine Socialistične republike Slovenije, V-1.1, 2014-12-18, Andrej Pančur --><!-- Taxonomy za Sejne zapiske sej Skupščine Socialistične republike Slovenije, V-1.1, 2014-12-18, Andrej Pančur --><xi:include xmlns:xi="http://www.w3.org/2001/XInclude" href="../taxonomy.xml"/>
      </encodingDesc>
      <profileDesc>
         <langUsage>
            <language ident="slv" xml:lang="slv">slovenski</language>
            <language ident="slv" xml:lang="eng">Slovenian</language>
            <language ident="en" xml:lang="sl">angleški</language>
            <language ident="en" xml:lang="en">English</language>
         </langUsage>
      </profileDesc>
      <revisionDesc>
         <change when="2017-01-19+01:00">
            <name>Mojca Šorn</name>: kodiranje <list>
               <item>front/div[@type='contents']//item[@n]/@xml:id</item>
               <item>body/div/div/div/div/@corresp</item>
               <item>body//div/@xml:id</item>
            </list>
         </change>
         <change when="2017-01-19+01:00">
            <name>Mojca Šorn</name>: kodiranje <list>
               <item>//p/stage/@type</item>
            </list>
         </change>
         <change when="2016-04-12+02:00">
            <name>Mojca Šorn</name>: kodiranje <list>
               <item>//stage[@type='time']</item>
               <item>//p/stage</item>
               <item>//docDate</item>
               <item>//timeline</item>
            </list>
         </change>
         <change when="2016-04-12+02:00">
            <name>Mojca Šorn</name>: preveril, dopolnil in dokončal kodiranje<list>
               <item>//front//*</item>
               <item>//div/@ana</item>
               <item>//stage</item>
               <item>//head</item>
               <item>//castList</item>
               <item>//docDate</item>
            </list>
         </change>
         <change when="2016-04-12+02:00">
            <name>Mojca Šorn</name>: konverzija docx2tei </change>
      </revisionDesc>
   </teiHeader>
   <text>
      <front>
         <div type="contents">
            <head>VSEBINA</head>
            <list rend="simple">
               <head>DRUŽBENOPOLITIČNI ZBOR</head>
               <head>(44. seja - 9., 10., 16., 23., 24. in 29. september, 7. oktober in 11. november
                  1992)</head>
               <item>
                  <list rend="ordered">
                     <head>PRED DNEVNIM REDOM:                                      STRAN</head>
                     <item n="1" xml:id="toc.1.1">Ugotavljanje prisotnosti poslancev .................... 1</item>
                     <item n="2" xml:id="toc.1.2">Proceduralne zadeve ................................... 1</item>
                     <note>NADALJEVANJE SEJE 10. SEPTEMBRA 1992</note>
                     <item n="3" xml:id="toc.1.3">Ugotavljanje prisotnosti poslancev .................... 1<list rend="simple">
                           <head>GOVORNIKI:</head>
                           <item>Ignac Polajnar ........................................ 2</item>
                           <item>Marjan Podobnik ....................................... 2</item>
                           <item>Jožef Školč ........................................... 2</item>
                        </list>
                     </item>
                     <item n="4" xml:id="toc.1.4">Ugotavljanje prisotnosti poslancev .................... 3</item>
                     <item n="5" xml:id="toc.1.5">Proceduralne zadeve ................................... 3</item>
                     <item n="6" xml:id="toc.1.6">Določitev dnevnega reda ............................... 5</item>
                     <note>NADALJEVANJE SEJE 16. SEPTEMBRA 1992</note>
                     <item n="7" xml:id="toc.1.7">Ugotavljanje prisotnosti poslancev .................... 6</item>
                     <item n="8" xml:id="toc.1.8">Proceduralne zadeve (predlog za obravnavo 15. točke 42. seje in 2.
                        in 3. točke 43. seje in nedokončanih točk drugih sej) .................
                        6</item>
                     <item n="9" xml:id="toc.1.9">Določitev dnevnega reda - predlog za razširitev
                        ............................................ 7<list rend="simple">
                           <head>GOVORNIKI:</head>
                           <item>dr. Stanko Buser ...................................... 8</item>
                           <item>Ivan Tomše ............................................ 8</item>
                           <item>Franc Potočnik ........................................ 9</item>
                        </list>
                     </item>
                  </list>
               </item>
               <item>
                  <list rend="ordered">
                     <head>DNEVNI RED:</head>
                     <item n="1" xml:id="toc.2.1">Obravnava poročila Mandatno-imunitetne komisije Družbenopolitičnega
                        zbora Skupščine Republike Slovenije in verifikacije mandata poslanca DPZ
                        gospoda Andreja Žorža (1. tč. dn.r.) ..................10</item>
                     <item n="2" xml:id="toc.2.2">Predlog za izdajo zakona o poslancih, z osnutkom zakona (3. tč.
                        dn.r.) ................................ 10<list rend="simple">
                           <head>GOVORNIKI:</head>
                           <item>Janez Lampret ........................................ 11</item>
                           <item>Milan Balažic ........................................ 13</item>
                           <item>Miran Potrč .......................................... 13</item>
                           <item>Anton Peršak ......................................... 15</item>
                           <item>Ignac Polajnar ....................................... 17</item>
                           <item>dr. Stanko Buser ..................................... 19</item>
                           <item>Jože Smole ........................................... 20</item>
                           <item>Ivan Tomše ........................................... 22</item>
                           <item>Franc Potočnik ....................................... 23</item>
                           <item>dr. Ludvik Toplak .................................... 23</item>
                           <item>Žarko Pregelj ........................................ 24</item>
                           <item>Janko Halb ........................................... 25</item>
                           <item>Franc Tomšič ......................................... 28</item>
                        </list>
                     </item>
                     <item n="3" xml:id="toc.2.3">Predlog za izdajo zakona o evidenci volilne pravice, z osnutkom
                        zakona (4. tč. dn.r.) ............ 29</item>
                     <item n="4" xml:id="toc.2.4">Predlog za izdajo zakona o političnih strankah, z osnutkom zakona
                        (5. tč. dn.r.) ..................... 29<list rend="simple">
                           <head>GOVORNIKI:</head>
                           <item>Metka Mancin ......................................... 29</item>
                           <item>Milan Balažic ........................................ 31</item>
                           <item>dr. Lev Kreft ........................................ 33</item>
                           <item>Andrej Magajna ....................................... 34</item>
                           <item>dr. Stanko Buser ..................................... 36</item>
                           <item>Anton Peršak ......................................... 37</item>
                           <item>Tone Anderlič ........................................ 38</item>
                           <item>Anton Tomažič ........................................ 39</item>
                           <item>Ivan Tomše ........................................... 41</item>
                           <item>Ignac Polajnar ....................................... 42</item>
                           <item>Andrej Magajna ....................................... 43</item>
                           <item>Zvone Žagar .......................................... 44</item>
                           <item>Roberto Battelli ..................................... 45</item>
                           <item>Janez Lampret ........................................ 45</item>
                           <item>Jože Smole ........................................... 46</item>
                           <item>dr. Ludvik Toplak .................................... 46</item>
                           <item>dr. Hubert Požarnik .................................. 47</item>
                           <item>France Tomšič ........................................ 48</item>
                           <item>Sonja Lokar .......................................... 48</item>
                           <item>Jože Smole ........................................... 49</item>
                        </list>
                     </item>
                     <item n="5" xml:id="toc.2.5">Predlog za izdajo zakona o volilni kampaniji, z osnutkom zakona (6.
                        tč. dn.r.) ....................... 50<list rend="simple">
                           <head>GOVORNIKI:</head>
                           <item>Jelko Kacin .......................................... 50</item>
                           <item>Milan Balažic ........................................ 52</item>
                           <item>Borut Pahor .......................................... 55</item>
                           <item>Darja Lavtižar-Bebler ................................ 57</item>
                           <item>Andrej Magajna ....................................... 58</item>
                           <item>dr. Hubert Požarnik .................................. 59</item>
                           <item>Zvone Žagar .......................................... 60</item>
                           <item>Mile Šetinc .......................................... 61</item>
                           <item>Ciril Kolešnik ....................................... 63</item>
                           <item>Mojmir Ocvirk ........................................ 65</item>
                           <item>Roberto Battelli ..................................... 66</item>
                           <item>Jože Smole ........................................... 67</item>
                           <item>Ciril Kolešnik ....................................... 69</item>
                           <item>Branko Grims ......................................... 69</item>
                           <item>Anton Peršak ......................................... 70</item>
                           <item>France Tomšič ........................................ 71</item>
                           <item>dr. Hubert Požarnik .................................. 72</item>
                           <item>Ivan Tomše ........................................... 72</item>
                           <item>Andrej Magajna ....................................... 73</item>
                           <item>Žarko Pregelj ........................................ 73</item>
                           <item>Jelko Kacin .......................................... 74</item>
                           <item>Mojmir Ocvirk ........................................ 76</item>
                        </list>
                     </item>
                     <item n="6" xml:id="toc.2.6">Predlog zakona o pogojih, pod katerimi se kmetom zmanjšani ali
                        odpisani prispevki štejejo za plačane (9. tč. dn.r.) ....................
                        77</item>
                     <item n="7" xml:id="toc.2.7">Ugotavljanje prisotnosti poslancev ................... 77</item>
                     <item n="8" xml:id="toc.2.8">Predlog zakona o ratifikaciji sporazuma med Republiko Slovenijo in
                        Republiko Avstrijo o dvostranskem zunanjetrgovinskem sodelovanju (7. tč.
                        dn.r.) ....................................... 77</item>
                     <item n="9" xml:id="toc.2.9">Predlog zakona o ratifikaciji sporazuma med Vlado Republike
                        Slovenije in Zveznim svetom Švicarske konfederacije o ukinitvi vizumov (8.
                        tč. dn.r.) ....................................... 78</item>
                     <note>NADALJEVANJE SEJE 23. SEPTEMBRA 1992</note>
                     <item n="10" xml:id="toc.2.10">Predlog zakona o nezdružljivosti opravljanja javne funkcije s
                        pridobitno dejavnostjo (2. tč. dn.r. - nadaljevanje)
                        ........................ 79<list rend="simple">
                           <head>GOVORNIKA:</head>
                           <item>Anton Peršak ......................................... 78</item>
                           <item>Jože Tratnik ......................................... 79</item>
                        </list>
                     </item>
                     <item n="11" xml:id="toc.2.11">Imenovanje usklajevalne delovne skupine za volilne zakone in za 2.
                        tč. dn.r. .................... 82</item>
                     <note>NADALJEVANJE SEJE 24. SEPTEMBRA 1992</note>
                     <item n="12" xml:id="toc.2.12">Predlog zakona o nezdružljivosti javne funkcije s pridobitno
                        dejavnostjo (2. tč. dn.r.- nadaljevanje; predlog amandmajev usklajevalne
                        komisije) ............ 83<list rend="simple">
                           <head>GOVORNIK:</head>
                           <item>Miran Potrč .......................................... 83</item>
                        </list>
                     </item>
                     <note>NADALJEVANJE SEJE 29. SEPTEMBRA 1992</note>
                     <item n="13" xml:id="toc.2.13">Ugotavljanje prisotnosti poslancev ................... 85</item>
                     <item n="14" xml:id="toc.2.14">Poročilo Vlade Republike Slovenije o politično-gospodarskih
                        odnosih z Republiko Hrvaško (10. tč. dn.r.) ..............................
                           85<list rend="simple">
                           <head>GOVORNIKI:</head>
                           <item>Zoran Thaler ......................................... 86</item>
                           <item>Mihaela Logar ........................................ 89</item>
                           <item>dr. Lev Kreft ........................................ 89</item>
                           <item>Borut Pahor .......................................... 91</item>
                           <item>dr. Stanko Buser ..................................... 92</item>
                           <item>dr. Stanko Buser ..................................... 93</item>
                           <item>Žarko Pregelj ........................................ 94</item>
                           <item>Ciril Kolešnik ....................................... 94</item>
                           <item>Andrej Verlič ........................................ 98</item>
                           <item>Ciril Kolešnik ....................................... 99</item>
                           <item>Anton Peršak ......................................... 99</item>
                           <item>Franco Juri ......................................... 100</item>
                           <item>Ciril Kolešnik ...................................... 102</item>
                           <item>Ignac Polajnar ...................................... 103</item>
                           <item>Žarko Pregelj ....................................... 104</item>
                           <item>Franco Juri ......................................... 104</item>
                           <item>Ciril Kolešnik ...................................... 105</item>
                        </list>
                     </item>
                     <item n="15" xml:id="toc.2.15">Poročilo Vlade Republike Slovenije o političnogospodarskih odnosih
                        z Republiko Hrvaško ........... 106<list rend="simple">
                           <head>GOVORNIKI:</head>
                           <item>Emil Milan Pintar ................................... 106</item>
                           <item>Sonja Lokar ......................................... 108</item>
                           <item>Ivan Tomše .......................................... 109</item>
                           <item>Ivan Krefl .......................................... 111</item>
                           <item>Žarko Pregelj ....................................... 111</item>
                           <item>Emil Milan Pintar ................................... 112</item>
                           <item>Mihaela Logar ....................................... 112</item>
                           <item>Tone Anderlič ....................................... 114</item>
                        </list>
                     </item>
                     <note>NADALJEVANJE SEJE 7. OKTOBRA 1992</note>
                     <item n="16" xml:id="toc.2.16">Predlog zakona o nezdružljivosti opravljanja javne funkcije s
                        pridobitno dejavnostjo - - usklajevanje (2. tč. dn.r. - nadaljevanje na 46.
                        seji) ........................................ 114</item>
                     <item n="17" xml:id="toc.2.17">Seznam govornikov .................................... II</item>
                     <item n="18" xml:id="toc.2.18">Priloga: Zapisnik seje .............................. III</item>
                  </list>
               </item>
            </list>
         </div>
         <div>
            <head>SEZNAM GOVORNIKOV</head>
            <head>DRUŽBENOPOLITIČNI ZBOR (44. seja - 9., 10., 16., 23., 24. in 29. september ter 7.
               oktober in 11. november 1992)</head>
            <castList>
               <head>GOVORNIKI:                                               STRAN</head>
               <castItem>
                  <actor xml:id="sp.AnderličTone">Anderlič Tone</actor>
                  ....................................... 38, 114</castItem>
               <castItem>
                  <actor xml:id="sp.BalažicMilan">Balažic Milan</actor>
                  .................................... 13, 31, 52</castItem>
               <castItem>
                  <actor xml:id="sp.BattelliRoberto">Battelli Roberto</actor>
                  ..................................... 45, 66</castItem>
               <castItem>
                  <actor xml:id="sp.BuserStanko">Buser dr. Stanko</actor> ..........................
                  8, 19, 36, 92, 93</castItem>
               <castItem>
                  <actor xml:id="sp.GrimsBranko">Grims Branko</actor>
                  ............................................. 69</castItem>
               <castItem>
                  <actor xml:id="sp.HalbJanko">Halb Janko</actor>
                  ............................................... 25</castItem>
               <castItem>
                  <actor xml:id="sp.JuriFranco">Juri Franco</actor>
                  ........................................ 100, 104</castItem>
               <castItem>
                  <actor xml:id="sp.KacinJelko">Kacin Jelko</actor>
                  .......................................... 50, 74</castItem>
               <castItem>
                  <actor xml:id="sp.KolešnikCiril">Kolešnik Ciril</actor> ..................... 63,
                  69, 94, 99, 102, 105</castItem>
               <castItem>
                  <actor xml:id="sp.KreflIvan">Krefl Ivan</actor>
                  .............................................. 111</castItem>
               <castItem>
                  <actor xml:id="sp.KreftLev">Kreft dr. Lev</actor>
                  ........................................ 33, 89</castItem>
               <castItem>
                  <actor xml:id="sp.LampretJanez">Lampret Janez</actor>
                  ........................................ 11, 45</castItem>
               <castItem>
                  <actor xml:id="sp.Lavtižar-BeblerDarja">Lavtižar-Bebler Darja</actor>
                  .................................... 57</castItem>
               <castItem>
                  <actor xml:id="sp.LogarMihaela">Logar Mihaela</actor>
                  ....................................... 89, 112</castItem>
               <castItem>
                  <actor xml:id="sp.LokarSonja">Lokar Sonja</actor>
                  ......................................... 48, 108</castItem>
               <castItem>
                  <actor xml:id="sp.MagajnaAndrej">Magajna Andrej</actor>
                  ............................... 34, 43, 58, 73</castItem>
               <castItem>
                  <actor xml:id="sp.MencinMetka">Mencin Metka</actor>
                  ............................................. 29</castItem>
               <castItem>
                  <actor xml:id="sp.OcvirkMojmir">Ocvirk Mojmir</actor>
                  ........................................ 65, 76</castItem>
               <castItem>
                  <actor xml:id="sp.PahorBorut">Pahor Borut</actor>
                  .......................................... 55, 91</castItem>
               <castItem>
                  <actor sameAs="#sp.PeršakAnton">Peršak Anton</actor> .............................
                  15, 37, 70, 79, 99</castItem>
               <castItem>
                  <actor xml:id="sp.PintarEmilMilan">Pintar Emil Milan</actor>
                  .................................. 106, 112</castItem>
               <castItem>
                  <actor xml:id="sp.PodobnikMarjan">Podobnik Marjan</actor>
                  ........................................... 2</castItem>
               <castItem>
                  <actor xml:id="sp.PolajnarIgnac">Polajnar Ignac</actor>
                  ............................... 2, 17, 42, 103</castItem>
               <castItem>
                  <actor xml:id="sp.PotočnikFranc">Potočnik Franc</actor>
                  ........................................ 9, 23</castItem>
               <castItem>
                  <actor xml:id="sp.PotrčMiran">Potrč Miran</actor>
                  .......................................... 13, 83</castItem>
               <castItem>
                  <actor xml:id="sp.PožarnikHubert">Požarnik dr. Hubert</actor>
                  .................................. 47, 59</castItem>
               <castItem>
                  <actor xml:id="sp.PregeljŽarko">Pregelj Žarko</actor> ..........................
                  24, 73, 94, 104, 111</castItem>
               <castItem>
                  <actor xml:id="sp.SmoleJože">Smole Jože</actor>
                  ................................... 20, 46, 49, 67</castItem>
               <castItem>
                  <actor xml:id="sp.ŠetincMile">Šetinc Mile</actor>
                  .............................................. 61</castItem>
               <castItem>
                  <actor xml:id="sp.ŠkolčJožef">Školč Jožef</actor>
                  ............................................... 2</castItem>
               <castItem>
                  <actor xml:id="sp.ThalerZoran">Thaler Zoran</actor>
                  ............................................. 86</castItem>
               <castItem>
                  <actor xml:id="sp.TomažičAnton">Tomažič Anton</actor>
                  ............................................ 39</castItem>
               <castItem>
                  <actor xml:id="sp.TomšeIvan">Tomše Ivan</actor> ............................... 8,
                  22, 41, 72, 109</castItem>
               <castItem>
                  <actor xml:id="sp.TomšičFrance">Tomšič France</actor>
                  .................................... 28, 48, 71</castItem>
               <castItem>
                  <actor sameAs="#sp.ToplakLudvik">Toplak dr. Ludvik</actor>
                  .................................... 23, 46</castItem>
               <castItem>
                  <actor xml:id="sp.TratnikJože">Tratnik Jože</actor>
                  ............................................. 79</castItem>
               <castItem>
                  <actor xml:id="sp.unknown"></actor></castItem>
               <castItem>
                  <actor xml:id="sp.VerličAndrej">Verlič Andrej</actor>
                  ............................................ 98</castItem>
               <castItem>
                  <actor xml:id="sp.ŽagarZvone">Žagar Zvone</actor>
                  .......................................... 44, 60</castItem>
            </castList>
         </div>
      </front>
      <body>
         <div xml:id="div.1" ana="#PAR.DruzPolZb">
            <head>DRUŽBENOPOLITIČNI ZBOR</head>
            <div xml:id="div.1.1">
               <head>44. seja</head>
               <docDate>(<date when="1992-09-09">9.</date>, <date when="1992-09-10">10.</date>,
                     <date when="1992-09-16">16.</date>, <date when="1992-09-23">23.</date>, <date when="1992-09-24">24.</date> in <date when="1992-09-29">29. september</date> in
                     <date when="1992-10-07">7. oktober</date> ter <date when="1992-11-11">11.
                     novembra 1992</date>)</docDate>
               <castList>
                  <castItem>
                     <roleDesc>Sejo sta vodila</roleDesc>: <actor xml:id="sp.ToplakLudvik">dr.
                        Ludvik Toplak</actor>, <role>predsednik</role> in <actor xml:id="sp.PeršakAnton">Anton Peršak</actor>,
                     <role>podpredsednik</role>.</castItem>
               </castList>
               <stage type="time">Seja se je <time from="1992-09-09T10:17:00" xml:id="stage.t.1">pričela ob 10.17 uri</time>.</stage>
               <div xml:id="div.1.1.1" ana="#PAR.PredDnevRed">
                  <div xml:id="div.1.1.1.1" ana="#PAR.Prisot" corresp="#toc.1.1">
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Spoštovane poslanke in poslanci, gospe in gospodje, cenjeni gostje,
                           spoštovani predstavniki sredstev javnega obveščanja! Pričenjam 44. sejo
                           Družbenopolitičnega zbora Skupščine Republike Slovenije, ki sem jo
                           sklical na podlagi 31. člena začasnega poslovnika Skupščine Republike
                           Slovenije.</p>
                        <p>Za današnjo, 44. sejo zbora, sta se <title>opravičila</title> mag. Rudi
                           Šeligo in Aleksandra Pretnar. Po podatkih službe je na seji navzočih 69
                           poslank in poslancev.</p>
                        <p>Prosim, da ugotovimo navzočnost! V dvorani je 64 poslank in
                           poslancev.</p>
                     </sp>
                  </div>
                  <div xml:id="div.1.1.1.2" ana="#PAR.Procedural" corresp="#toc.1.2">
                     <sp who="#sp.ToplakLudvik">
                        <p>Glede na to, da je iz meseca julija ostala <title>nedokončana skupna
                              delovna seja</title> za usklajevanje predloga zakona o volitvah v
                           Državni zbor in predloga zakona o volitvah v Državni svet ter 36. skupna
                           seja v zvezi z volitvami in imenovanji, vas obveščam, da bomo v skladu z
                           dogovorom s predsedniki vseh treh zborov najprej nadaljevali skupno sejo,
                           glede na to, da Zbor občin ni sklepčen za skupno delovno sejo, za katero
                           bi moralo biti navzočih 54 poslank in poslancev - razen, če se v teh
                           dveh, treh minutah število zbora poslancev, udeleženih na seji v Zboru
                           občin poveča.</p>
                        <p>Nato bi zbori nadaljevali delo na ločenih sejah. Zato predlagam, da
                           prekinemo 44. sejo.</p>
                     </sp>
                     <stage type="time">(SEJA JE BILA <time to="1992-09-09T10:20:00" xml:id="stage.t.2">PREKINJENA 9. SEPTEMBRA 1992 OB 10.20 URI</time> IN SE
                        JE <time from="1992-09-10T15:30:00" xml:id="stage.t.3">NADALJEVALA 10.
                           SEPTEMBRA 1992 OB 15.30 URI</time>)</stage>
                  </div>
                  <div xml:id="div.1.1.1.3" ana="#PAR.Prisot" corresp="#toc.1.3">
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Prosim, ugotovimo <title>navzočnost</title>! Ponovno prosim vodje
                           poslanskih klubov, če lahko ugotovijo pogoje za začetek dela.</p>
                        <p>Ponovno prosim ugotovimo navzočnost! Navzočnost! Nadaljevali bomo,
                           preskušali navzočnost točno čez 10 minut, čez točno 10 minut.</p>
                        <p>Prosim poslance, ugotovimo navzočnost! <stage type="quorum">(35 prisotnih.)</stage>
                        </p>
                        <p>Zadnjič bomo ugotavljali navzočnost ob 15.30.</p>
                        <p>Nadaljevanje seje bi bilo v sredo ob 10. uri tukaj. V ponedeljek ne. V
                           sredo imamo nadaljevanje, danes pa prosim, bomo preizkusili čez 10.
                           minut.</p>
                        <p>Spoštovane poslanke, spoštovani poslanci, pred nadaljevanjem ugotovimo
                           navzočnost!</p>
                        <p>Ugotavljamo navzočnost! Hvala lepa za sodelovanje, nadaljujemo v sredo ob
                           10.00 uri. Prosim, gospod Polajnar.</p>
                     </sp>
                     <sp who="#sp.PolajnarIgnac">
                        <speaker>IGNAC POLAJNAR:</speaker>
                        <p>Da ne bo nesporazumov: Slovenski krščanski demokrati smo sklepčni za
                           začetek te seje, ki je očitno ne bo. Sprašujem pa seveda stranke, tudi
                           zlasti iz pozicije, kako si predstavljajo sprejem volilne zakonodaje v
                           predvidenem roku, če danes tega ne bomo začeli obravnavati. Nič ne
                           pomaga, če smo sprejeli tri temeljne zakone, če ne bomo imeli drugih
                           zakonov. Mi smo pa rekli, da nismo za razpis volitev brez teh zakonov.
                           Sprašujem, kako bomo to uredili, 14 dni časa imamo.</p>
                        <p>Prosim, ugotovi se naj potem odgovornost tistih, ki tako ravnajo, zlati
                           pa pozicije, ki navsezadnje mora skrbeti, da gredo te stvari naprej.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Prosim če je proceduralno vprašanje.</p>
                     </sp>
                     <sp who="#sp.PodobnikMarjan">
                        <speaker>MARJAN PODOBNIK:</speaker>
                        <p>Tudi jaz bi želel, glede na to, da je bilo toliko govora o prizadevanjih
                           za to, da bomo čimprej sprejeli volilno zakonodajo, povedati, da je
                           poslanski klub Slovenske ljudske stranke v Družbenopolitičnem zboru v tem
                           trenutku sklepčen, bi želel nadaljevati sejo, žal, pa to ni možno, ker ni
                           dovolj drugih. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Še gospod Školč.</p>
                     </sp>
                     <sp who="#sp.ŠkolčJožef">
                        <speaker>JOŽEF ŠKOLČ:</speaker>
                        <p>Gospod Kreft pravi, da manjkajo tiste stranke, ki jih po volitvah v tem
                           zboru ne bo več in jaz vam povem za našo stranko, da nas je 8 od 12. Ena
                           poslanka je opravičeno odsotna, ker je na skupščinski predstavitvi
                           delegatom oziroma poslancem iz Evropske skupščine. Mi smo tudi sklepčni,
                           zato ne bi prevzel tega očitka, ki direktno pada na pozicijo. Poglejmo
                           poimensko, kdo je tukaj in koga ni, kdo je na službenih poteh, kdo vrača
                           dvoletne dolgove in tako naprej.</p>
                     </sp>
                  </div>
                  <div xml:id="div.1.1.1.4" ana="#PAR.Prisot" corresp="#toc.1.4">
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Na predlog gospoda Školča lahko takoj <title>ugotovimo tudi
                              po strankah</title>: Socialisti 80%. Gospod Anderlič Tone - ga ni;
                           Balažic Milan - ni; Battelli Roberto - ga ni; Peter Bekeš - ga ni; Bolcar
                           Nada - je tukaj; Busar Stanko je bil, je še tukaj; Bučar France -
                           opravičen; Capuder Andrej - ga ni; Gajšek Janez - ga ne vidim; Gerl Boris
                           - ga ni; Golija Franc - ni; Golobič Gregor - je tukaj; Gošnik Vane - je
                           tu; Grabner Alojz - je nekje bil; Janko Halb - ga ne vidim; Hobič Jože -
                           ga ne vidim; Hribar Spomenka - je tukaj; (Grabner je tudi tukaj, se
                           opravičjem); Janša Janez - ga ne vidim; Juri Franco - je še tukaj; Kmetič
                           Slavko - je tu; Kocijančič Janez - ga ni; Kociper Štefan - je tukaj;
                           Kolešnik Ciril - je tudi, ga slišim; Kopač Janez - je tu; Korešec Štefan
                           - tudi tukaj; Krefl Ivan - ga ni; Kreft Lev - je tu; Kuharič Božo - je
                           tu; Lampret Janez - je tu; Lavtižar-Bebler Darja - je tudi tukaj; Logar
                           Mihaela - je ne vidim, je opravičena na komisiji; Lokar Sonja - je tu;
                           Magajna Andrej - je tudi tu; Magdič Jože - tukaj; Markež Marija - tukaj;
                           Mencin Metka - je ni; Nemanič Julij - je bil tukaj, je še; Ocvirk Mojmir
                           - ga ni; Pahor Borut - ga ni, opravičeno odsotni; Peršak Tone - ga ni;
                           Peterle Alojz - opravičeno odpotoval; Pintar Emil - ga ni; Pipan Franc -
                           je tukaj; Pirnat Rajko - je tu; Pivec Franci - tukaj; Plešivčnik Drago -
                           tudi tu; Požarnik Hubert - tudi tukaj; Podobnik Marjan - tukaj; Polajnar
                           Ignac - tukaj; Potočnik Franc - ga ne vidim; Potrč Miran - je tukaj;
                           Pozsonec Marije - ta trenutek je ni; Pregelj Žarko - je tu; Pretnar
                           Aleksandra - opravičena; Pukl Vitodrag - je tukaj; Pučnik Ivan - je tu;
                           Reberc Peter - ga ne vidim; Rejc Izidor - je bil tukaj, je še; Ribičič
                           Ciril - ga ni; Semolič Dušan - je tu; Smole Jože - tudi tukaj; Rudi
                           Šeligo - opravičen; Mile Šetinc - je tukaj; Šešerko Leon - ga ni; Školč
                           Jožef - je tu; Šuklje Borut - tudi; Thaler Zoran - tudi tukaj; Tomažič
                           Anton - ga ni; Tomše Ivan - je tu; Tomšič France - je tukaj; Ludvik
                           Toplak - je tukaj; Vaupotič Bogomir - ga ni; Verlič Andrej - je bil tu,
                           je še; Vidovič Zdenka - tudi tukaj; Voljč Božidar - ga ni; Zagožen Franc
                           - ga ni; Žagar Zvone - ga ni; Viktor Žakelj - ga ne vidim.</p>
                        <p>Opravičeni so še Reberc in Šeligo, naknadno so prišli še Golija in Janša,
                           se pravi, da smo sklepčni.</p>
                        <p>Ponovno ugotovimo navzočnost! Tudi Pirnat je tukaj, se opravičujem, smo
                           rekli. <stage type="quorum">(45 prisotnih.)</stage> Nadaljujemo delo. Naslednje, tudi
                           Gerl je tukaj, slišim. Smo sklepčni <stage type="vote">(navzočih je 45
                              poslancev)</stage>.</p>
                     </sp>
                  </div>
                  <div xml:id="div.1.1.1.5" ana="#PAR.Procedural" corresp="#toc.1.5">
                     <sp who="#sp.ToplakLudvik">
                        <p>Zboru predlagam, da opravimo najprej <title>proceduralna
                              vprašanja</title>.</p>
                        <p>Vlada Republike Slovenije predlaga, da se v skladu z 2. odstavkom 265.
                           člena poslovnika Skupščine Republike Slovenije združita prva in druga
                           faza zakonodajnega postopka, tako da se hkrati obravnava predlog za
                           izdajo zakona, z osnutkom zakona pri zakonu o poslancih.</p>
                        <p>Vlada Republike Slovenije predlaga Skupščini Republike Slovenije, da
                           hkrati obravnava in sprejme predlog za izdajo zakona z osnutkom zakona,
                           ker gre za zakon, ki po vsebini sodi v sklop spremljajočih zakonov o
                           volilni zakonodaji.</p>
                        <p>Prosim, sklepčnost moramo vzdržati, če želimo nadaljevati delo.</p>
                        <p>Predlog za izdajo zakona o poslancih, z osnutkom zakona je pripravljen na
                           osnovi delovnega gradiva, ki ga je za Komisijo Skupščine Republike
                           Slovenije za volitve, imenovanja in administrativne zadeve, kot
                           predlagatelja, pripravila strokovna delovna skupina, ki ga je ta komisija
                           obravnavala na seji dne 22.7.1992.</p>
                        <p>Potem, ko je bilo na sestanku s predsedniki zborov Skupščine Republike
                           Slovenije z dne 31.7.1992 dogovorjeno, da naj se predlog za izdajo zakona
                           o poslancih, z osnutkom zakona pripravi za seje zborov, 9.9.1992, in
                           predloži Skupščini Republike Slovenije, 21.8.1992 - verjetno 9.1992 - je
                           Komisija za volitve, imenovanja in administrativne zadeve na
                           korespondenčni seji, 31.7.1992, sprejela sklep:</p>
                        <p>"Naj predlog zakona o poslancih z osnutkom zakona na podlagi omenjenega
                           delovnega gradiva pripravi Vlada Republike Slovenije."</p>
                        <p>Zakonodajno-pravna komisija ne nasprotuje združitvi dveh faz. Želi
                           predstavnik vlade besedo? Tukaj je navzoč predstavnik vlade. Odpiram
                           razpravo glede združitve dveh faz. Če ni, prehajamo najprej na glasovanje
                           o predlogu združitve dveh faz.</p>
                        <p>Najprej ponovno ugotovimo navzočnost! <stage type="quorum">(Navzočih je 40.)</stage> Po
                           moji evidenci nas je zdaj tukaj 42. Čeprav se opravičujem gospodu Grimsu,
                           da ga prej nisem prebral; bilo je prečrtano ime Bohove, pa naslednjega
                           poslanca, gospoda Grimsa, nisem prebral.</p>
                        <p>Ponovno prosim, ugotovimo navzočnost, zadnjič! <stage type="quorum">(41
                              prisotnih.)</stage>
                        </p>
                        <p>Kdo je za predlog združitve dveh faz! <stage type="vote">(38 poslancev za.)</stage>
                           Kdo je proti? <stage type="vote">(2 poslanca proti)</stage>. Kdo se vzdrži? <stage type="vote">(1
                              poslanec vzdržan.)</stage>
                        </p>
                        <p>Ugotavljam, predlog je z večino izglasovan.</p>
                        <p>Dalje. Vlada Republike Slovenije predlaga, da se v skladu z 2. odstavkom
                           265. člena poslovnika Skupščine Republike Slovenije združita prva in
                           druga faza zakonodajnega postopka, tako da se hkrati obravnava predlog za
                           izdajo zakona, z osnutkom zakona pri zakonu o evidenci volilne
                           pravice.</p>
                        <p>Vlada Republike Slovenije predlaga Skupščini Republike Slovenije, da se
                           pri obravnavi zakona o evidenci volilne pravice združita prva in druga
                           faza zakonodajnega postopka, ker je predlagani zakon izvedbeni predpis
                           zakona o volitvah v Državni zbor, ki določa, da evidenco volilne pravice
                           ureja zakon. Zakonodajno-pravna komisija ne nasprotuje združitvi dveh
                           faz. Želi predstavnik vlade besedo? <stage type="debate">(Ne.)</stage> Navzočnost se je
                           povečala za enega. <stage type="quorum">(Se pravi, nas je 42.)</stage> Dajem na
                           glasovanje predlog združitve dveh faz.</p>
                        <p>Kdo je za, naj prosim, glasuje? <stage type="vote">(37 poslancev za.)</stage> Kdo je
                           proti? <stage type="vote">(3 poslanci proti.)</stage> Kdo se vzdrži? <stage type="vote">(1
                              poslanec vzdržan.)</stage>
                        </p>
                        <p>Ugotavljam, da je predlog združitve izglasovan.</p>
                        <p>Dalje. Vlada Republike Slovenije predlaga, da se v skladu z 2. odstavkom
                           265. člena poslovnika Skupščine Republike Slovenije združita prva in
                           druga faza zakonodajnega postopka, tako da se hkrati obravnava predlog za
                           izdajo zakona, z osnutkom zakona pri zakonu o političnih strankah.</p>
                        <p>Vlada Republike Slovenije predlaga Skupščini Republike Slovenije, da
                           hkrati obravnava in sprejme predlog za izdajo zakona, z osnutkom zakona,
                           ker gre za zakon, ki po vsebini sodi v sklop spremljajočih zakonov o
                           volilni zakonodaji. Zakonodajno-pravna komisija ne nasprotuje združitvi
                           dveh faz. Želi predstavnik Vlade besedo? Če ne, ali želi kdo razpravljati
                           o predlogu? <stage type="vote">(Nihče.)</stage>
                        </p>
                        <p>Kdo je za predlog združitve, naj prosim, glasuje? <stage type="vote">(36 poslancev
                              glasuje za.)</stage> Kdo je proti? <stage type="vote">(4 poslanci proti.)</stage>
                           Kdo se vzdrži? <stage type="vote">(Nihče.)</stage>
                        </p>
                        <p>Predlog je izglasovan z večino glasov.</p>
                        <p>Naslednja točka. Vlada Republike Slovenije prav tako predlaga, da se v
                           skladu z 2. odstavkom 265. člena poslovnika Skupščine Republike Slovenije
                           združita prva in druga faza zakonodajnega postopka, tako da se hkrati
                           obravnava predlog za izdajo zakona, z osnutkom zakona pri zakonu o
                           volilni kampanji.</p>
                        <p>Vlada Republike Slovenije predlaga Skupščini Republike Slovenije, da
                           hkrati obravnava in sprejme predlog za izdajo zakona, z osnutkom zakona,
                           ker gre za zakon, ki po vsebini sodi v sklop spremljajočih zakonov o
                           volilni zakonodaji.</p>
                        <p>Zakonodajno-pravna komisija ne nasprotuje. Želi predstavnik Vlade besedo
                           k tej točki? Če ne, odpiram razpravo. Če ni razprave, dajem na glasovanje
                           predlog združitve dveh faz.  tem</p>
                        <p>Prosim, ugotovimo navzočnost! <stage type="vote">(Navzočih je 42
                           poslancev.)</stage>
                        </p>
                        <p>Kdo je za predlog združitve, naj prosim, glasuje? <stage type="vote">(36 poslancev
                              za.)</stage> Kdo je proti? <stage type="vote">(2 poslanca proti.)</stage> Kdo se
                           je vzdržal? <stage type="vote">(1 poslanec vzdržan.)</stage>
                        </p>
                        <p>Ugotavljam: 36 za, 2 proti, 1 aktivno vzdržan glas - predlog je
                           izglasovan z večino glasov.</p>
                        <p>Dalje. Zboru predlagam, da na predlog Mandatno-imunitetne komisije zbora
                           predlog dnevnega reda razširimo še s točko: obravnava poročila
                           Mandatno-imunitetne komisije Družbenopolitičnega zbora Skupščine
                           Republike Slovenije in verifikacija mandata poslanca Družbenopolitičnega
                           zbora Andreja Žorža.</p>
                        <p>Poročilo ste prejeli na klop. Želi predstavnik Mandatno-imunitetne
                           komisije besedo? <stage type="debate">(Ne.)</stage> Odpiram razpravo. Če ni
                           razpravljalcev, prehajamo na glasovanje.</p>
                        <p>Navzočnost je podana, glede razširitve dnevnega reda, oprostite.</p>
                        <p>Kdo je za predlog razširitve, kdo je za? <stage type="vote">(39 poslancev
                              za.)</stage> Kdo je proti? <stage type="vote">(Nihče.)</stage> Kdo se je vzdržal?
                              <stage type="vote">(2 poslanca vzdržana.)</stage>
                        </p>
                        <p>Ugotavljam: predlog razširitve je izglasovan z večino glasov.</p>
                        <p>Dalje. Zboru predlagam, da na predlog Vlade Republike Slovenije predlog
                           dnevnega reda razširimo še s točko: predlog zakona o pogojih, pod
                           katerimi se kmetom zajamčeni ali odpisani prispevki štejejo za plačane,
                           ki ga je v obravnavo predložila Vlada Republike Slovenije.</p>
                        <p>Vlada Republike Slovenije predlaga Skupščini Republike Slovenije, da
                           obravnava navedeni zakon v skrajšanem postopku in sicer, da hkrati
                           obravnava in sprejme osnutek in predlog zakona, ker gre za sprejem manj
                           zahtevnega zakona, pripravljenega na podlagi novega zakona o pokojninskem
                           in invalidskem zavarovanju.</p>
                        <p>Vlada Republike Slovenije meni, da je treba zakon nujno sprejeti čimprej,
                           saj drugače ni pravne podlage za kakršen koli odpis ali zmanjšanje
                           prispevkov kmetom zaradi elementarnih nesreč. Pri tem je treba poudariti,
                           da je zmanjšanje oziroma odpis prispevkov eden od možnih ukrepov, s
                           katerimi bi vsaj delno omilili posledice, ki so jih nekateri kmetje
                           utrpeli zaradi suše v letošnjem letu. Želi besedo predstavnik Vlade? Če
                           ne, odpiram razpravo. Če ni razpravljalcev, dajem na glasovanje predlog
                           razširitve dnevnega reda.</p>
                        <p>Kdo je za, naj prosim, glasuje! <stage type="vote">(37 poslancev za.)</stage> Kdo je
                           proti? <stage type="vote">(2 poslanca proti.)</stage> Kdo se vzdrži? <stage type="vote">(aktivno
                              1 poslanec vzdržan.)</stage>
                        </p>
                        <p>Predlog dnevnega reda je razširjen.</p>
                        <p>Zdaj glasujemo še o skrajšanem postopku v isti zadevi. Kdo je za
                           skrajšani postopek v isti zadevi? <stage type="vote">(33 poslancev za.)</stage> Kdo
                           je proti? <stage type="vote">(2 poslanca proti.)</stage> Kdo se je vzdržal? <stage type="vote">(2
                              poslanca vzdržana.)</stage>
                        </p>
                        <p>Ugotavljam: z večino glasov - 33 za, 2 proti, 2 aktivno vzdržana - je
                           predlog skrajšanega postopka izglasovan.</p>
                        <p>Zboru predlagam, da na predlog Vlade Republike Slovenije razširimo
                           predlog dnevnega reda še s točko: predlog zakona o ratifikaciji sporazuma
                           med Vlado Republike Slovenije in Zveznim svetom švicarske konfederacije o
                           ukinitvi vizumov, ki ga je v obravnavo predložila Vlada Republike
                           Slovenije. Predstavnik Vlade Republike Slovenije na seji je, k tej točki.
                           Želi besedo? Če ne, odpiram razpravo. Če ni, dajem predlog razširitve
                           dnevnega reda na glasovanje.</p>
                        <p>Kdo je za? <stage type="vote">(39 poslancev za)</stage>. Kdo je proti? <stage type="vote">(1
                              poslanec proti.)</stage>  Kdo se vzdrži? <stage type="vote">(Nihče.)</stage>
                        </p>
                     </sp>
                  </div>
                  <div xml:id="div.1.1.1.6" ana="#PAR.DolDnevRed" corresp="#toc.1.6">
                     <sp who="#sp.ToplakLudvik">
                        <p>Ugotavljam: z 39 za, 1 proti in 1 aktivno vzdržanim je točka
                           izglasovana.</p>
                        <p>In sedaj dajem na glasovanje celotni <title>dnevni red</title>, kakor smo
                           ga z razširitvami in dopolnitvami izglasovali. Ugotovimo navzočnost? (Ne
                           to pa ni res.) Ponavljam. Prosim, ugotovimo navzočnost? Vsi! Po moji
                           evidenci nas je 4l. Eden je zapustil dvorano. Škoda g. Žorž, ne moremo še
                           vas šteti zraven. Ugotovimo samo sklepčnost, da določimo dnevni red; da
                           bi vsaj dnevni red lahko izglasovali in potrdili gospoda Žorža, potem pa
                           eden lahko gre. <stage type="comment">(Ni.)</stage> Hvala lepa. Hvala lepa za
                           sodelovanje. Prekinjam sejo. Nadaljujemo v sredo ob 10. uri.</p>
                     </sp>
                     <stage type="time">(SEJA JE BILA <time to="1992-09-10T15:54:00" xml:id="stage.t.4">PREKINJENA 10. SEPTEMBRA 1992 OB 15.54 URI</time> IN
                        SE JE <time from="1992-09-16T10:10:00" xml:id="stage.t.5">NADALJEVALA 16.
                           SEPTEMBRA 1992 OB 10.10 URI</time>.)</stage>
                  </div>
                  <div xml:id="div.1.1.1.7" ana="#PAR.Prisot" corresp="#toc.1.7">
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Spoštovane poslanke in poslanci! Predlagam, da začnemo, če smo seveda v
                           zadostnem številu navzoči. Prosim vse, ki ste v avli, da se še potrudite
                           v dvorano. Spoštovane poslanke in poslanci, gospe in gospodje, cenjeni
                           gostje in predstavniki sredstev javnega obveščanja!</p>
                        <p>Nadaljujemo 44. sejo Družbenopolitičnega zbora Skupščine Republike
                           Slovenije. Za nadaljevanje današnje seje zbora so se opravičili: mag.
                           Rudi Šeligo, Marija Markež, Božo Kuharič, Franc Golja, Alojz Peterle,
                           Vane Gošnik, Peter Reberc, dr. Božidar Voljč, Franco Juri, Zdenka
                           Vidovič, Aleksandra Pretnar, ki pride ob 13. uri, Nada Bolcar, mag.
                           Viktor Žakelj, dr. Rajko Pirnat, mag. Janez Kocijančič.</p>
                        <p>Po podatkih službe je na seji <title>navzočih</title> 31 poslancev.
                           Prosim, da vendarle preverimo sklepčnost v dvorani. Vse poslance prosim,
                           da potrdite svojo navzočnost! <stage type="quorum">(29 navzočih.)</stage>
                        </p>
                        <p>Ugotavljam, da ne moremo nadaljevati. Prosim vodje poslanskih klubov, da
                           v čim krajšem času zagotovijo navzočnost še drugih neopravičenih
                           poslancev, kajti na vse klube smo apelirali, da odsotnost tistih, ki bodo
                           odsotni, najavijo; imamo 14 opravičenih, se pravi, da bi moralo biti 55
                           poslancev navzočih, 65 poslancev navzočih. Opozarjam tudi na to, da se
                           bomo vsaj pri  nekaterih zakonih, ki so pogoj za razpis volitev, v
                           skrajni časovni stiski in da je treba na vsak način sprejeti danes
                           osnutke ali odkloniti, seveda.</p>
                        <p>Čez natanko pet minut bomo ponovno ugotavljali sklepčnost.</p>
                        <p>Sedaj bi morali biti sklepčni če boste vsi, prav vsi potrdili navzočnost.
                           Prosim vse poslance, da potrdite <title>navzočnost</title>. Vse poslance
                           prosim, da potrdite navzočnost. Smo vsi? <stage type="quorum">(41 navzočih.)</stage>
                           Prosim, da ne zapuščate seje glede na že omenjeno urgentnost.</p>
                     </sp>
                  </div>
                  <div xml:id="div.1.1.1.8" ana="#PAR.Procedural" corresp="#toc.1.8">
                     <sp who="#sp.PeršakAnton">
                        <p>Nekaj <title>obvestil</title>. V nadaljevanju nedokončanih sej moramo
                           opraviti še vse nedokončane zadeve sprejetih dnevnih redov. Zboru
                           predlagam, da bi glede na dogovor predsednikov vseh treh zborov in zaradi
                           usklajenega dela zborov prioritetno obravnavali nekatere zadeve iz
                           dnevnih redov in sicer. Najprej bi sprejeli dnevni red 44. seje in
                           opravili 1. točko te seje, to je verifikacija mandata poslanca
                           Družbenopolitičnega zbora gospoda Andreja Žorža, kjer gre samo za
                           glasovanje.</p>
                        <p>Nato bi prešli na 42. sejo in opravili 15. točko, to je predlog zakona o
                           zagotavljanju socialne varnosti slovenskim državljanom, ki so upravičeni
                           do pokojnine iz drugih republik bivše SFRJ. Ta zakon sta druga zbora že
                           sprejela in zaradi številnih intervencij pisno tudi poslanec Ivan Tomše,
                           predlagam, da ga obravnavamo prioritetno.</p>
                        <p>Nato bi prešli na 43. sejo in obravnavali točko 2 in 3, to je predlog za
                           izdajo zakona o določitvi volilnih enot za volitve poslancev v Državni
                           zbor, z osnutkom zakona, in 3: predlog za izdajo zakona o določitvi
                           volilnih enot za volitve predstavnikov lokalnih interesov v Državni svet,
                           z osnutkom zakona.</p>
                     </sp>
                  </div>
                  <div xml:id="div.1.1.1.9" ana="#PAR.DolDnevRed" corresp="#toc.1.9">
                     <sp who="#sp.PeršakAnton">
                        <p>Nato pri prešli na <title>44. sejo</title>, kjer bi prioritetno
                           obravnavali zakone, ki so povezani z volitvami, in sicer najprej točke
                           dnevnega reda 3, 4, 5 in 6. In sicer po vrstnem redu: predlog za izdajo
                           zakona o poslancih, z osnutkom zakona; predlog za izdajo zakona o
                           evidenci volilne pravice, z osnutkom zakona; predlog za izdajo zakona o
                           političnih strankah, z osnutkom zakona; predlog za izdajo zakona o
                           volilni kampanji, z osnutkom zakona; in nato še preostale zadeve iz 44.
                           seje in nato iz dnevnih redov ostalih nedokončanih sej. Tak vrsti red
                           sprejemanja nedokončanih zadev je nujen če želimo še v tem mesecu oz.
                           natančneje 23.9.1992 iz 24.9.19912 sprejeti predloge zakonov, ki so
                           povezani z volitvami, kar bo seveda pomenilo skrajšanje rokov za
                           predložitev predlogov zakonov. Zato predlagam, da bi tudi točko "pobude
                           in vprašanja poslancev" v celoti opravili šele ob koncu današnjega
                           zasedanja.</p>
                        <p>Se zbor strinja s takim načinom dela na današnji seji? Nihče ne ugovarja,
                           hvala.</p>
                        <p>V zvezi s predlogom za izdajo zakona o neodvisnih proizvajalcih
                           električne energije pa gospod Gošnik kot predlagatelj zakona prosi, da se
                           ga zaradi njegove današnje opravičene odsotnosti obravnava jutri,
                           17.9.1992, na začetku seje. Vsekakor pa v njegovi navzočnosti. Menim, da
                           zbor lahko sprejme njegov predlog in da glasovanje o tem ni potrebno.</p>
                        <p>Najprej bomo ugotovili še enkrat navzočnost. Prosim, navzočnost!
                           <stage type="quorum">(43 navzočih.)</stage>
                        </p>
                        <p>Zboru predlagam, da bi danes delali do 19.00 ure zvečer, predvidoma, zato
                           apeliram na sklepčnost zbora in racionalnost pri delu. Družbenopolitični
                           zbor bo imel odmor ob 13.30 uri predvidoma in bo trajala 45 minut.</p>
                        <p>Na seji dne 10.9.1992 smo opravili proceduralna vprašanja. Zbor na seji
                           dne 10.9. še ni sprejel predloga dnevnega reda, ker ni bil več sklepčen.
                           Predlog dnevnega reda 44. seja zbora ste prejeli na seji dne 10.9. na
                           klop in se glasi - predvidevam, da imate ta dnevni red pred sabo in da ni
                           treba brati te točke še enkrat. Gospod Buser ima predlog za razširitev
                           dnevnega reda. Prosim.</p>
                     </sp>
                     <sp who="#sp.BuserStanko">
                        <speaker>DR. STANKO BUSER:</speaker>
                        <p>Spoštovane kolegice in kolegi! Predlagam razširitev dnevnega reda s
                           točko: poročilo Vlade o politično gospodarskih odnosih s Hrvaško.</p>
                        <p>Obrazložitev. Politični gospodarski problemi s sosednjo Hrvaško postajajo
                           iz dneva v dan večji. Med njimi so meja, ribištvo, zaplemba ribiških
                           ladij, plačevanje stroškov za Nuklearno elektrarno Krško, skladiščenje
                           reaktivnih odpadkov itd.. V sredstvih javnega obveščanja smo izvedeli, da
                           se namerava Vlada pogovarjati o teh problemih, poleg tega namerava v
                           bodočnosti  obiskati našo državo tudi predsednik Hrvaške gospod Tu|man.
                           Nujno je, da vsaj o bistveni problematiki s sosednjo Hrvaško sklepa
                           najprej skupščina in določi pomembne strateške točke o bodočih
                           politično-gospodarskih problemih s sosednjo Hrvaško. O predlagani točki
                           dnevnega reda naj bi naš zbor razpravljal 23.9.1992 in bi se do takrat
                           Vlada lahko pripravila na razpravo. Prosim če to podprete, ker menim, da
                           je skupščina tisto mesto, ki določa glavne strateške cilje med našo in pa
                           med hrvaško državo in ne morem kot poslanec nikakor odobravati tega, da
                           izvem iz dnevnega časopisa, iz radia in televizije, da pride gospod
                           Tu|man sem, se bo pogovarjal s tem in s tem. Torej mora vlada najprej
                           skupščini poročati o teh glavnih dogovorih.</p>
                        <p>Med drugim moram povedati: nimamo sistema tako kot druge države, gospodu
                           predsedniku države ni potrebno da prihaja sem , da poroča pred skupščino
                           in zaradi tega je pomembno,kaj se dogovarjata gospod predsednik države in
                           gospod Tu|man, ker je Tu|man v tem primeru v drugačnem položaju glede na
                           našega predsednika države.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Predlog smo slišali, jaz predlagam, da ne bi sedaj o tem predlogu
                           ne vem kako na dolgo razpravljali, da kar glasujemo. Če bo točka uvrščena
                           na dnevni red, jo bomo uvrstili tako kot smo povedali, pač po teh
                           urgentnih zadevah. Ugotavljam navzočnost! <stage type="quorum">(48
                           navzočih.)</stage>
                        </p>
                        <p>Kdor je za, naj, prosim, glasuje! <stage type="vote">(32 poslancev za.)</stage> Je
                           kdo proti? <stage type="vote">(2 poslanca proti.)</stage> Se je kdo vzdržal?
                              <stage type="vote">(9 poslancev vzdržanih.)</stage>
                        </p>
                        <p>Ugotavljam: z 32 za, 2 proti in 9 vzdržanimi je točka uvrščena na dnevni
                           red.</p>
                        <p>Predlagam, da jo uvrstimo po tistih točkah, ki sem jih omenil kot
                           urgentne, da se danes obravnavajo. Gospod Tomše je želel še eno posebno
                           utemeljitev oz. razlago svojega pisnega predloga za uvrstitev prioritetno
                           obravnavo te točke.</p>
                     </sp>
                     <sp who="#sp.TomšeIvan">
                        <speaker>IVAN TOMŠE:</speaker>
                        <p>Hvala lepa, gospod predsedujoči. Zahvaljujem se, da je predsedstvo v
                           bistvu že upoštevalo mojo pobudo, da je danes prvi zakon, ki ga
                           obravnavamo, zakon o pokojninah naših državljanov, ki so si pokojnine
                           zaslužili v drugih republikah. Naš zbor je zdaj tisti, ki odločujoče
                           lahko prispeva k hitrosti reševanja te zelo težke socialne problematike.
                           Še enkrat se zahvaljujemo predsedstvu, da je ta predlog upoštevalo.</p>
                        <p>Hkrati se bom oglasil zaradi drugega. V našem zboru so vloženi nekateri
                           amandmaji k temu zakonu in prosim, da vsi predlagatelji teh amandmajev
                           amandmaje umaknejo. Namreč, na ta način, če bodo amandmaji umaknjeni, bi
                           omogočili, da danes zakon sprejmemo v identičnem besedilu, kot sta ga že
                           sprejela Zbor občin in Zbor združenega dela. V tem primeru omogočimo
                           sprejem tega zakona danes in takojšnjo objavo v Uradnem listu in
                           takojšnje reševanje zelo težkih socialnih problemov, v katere so padli
                           upokojenci iz Republike Hrvaške. Vsem, ki bodo mojo pobudo sprejeli in
                           amandmaje umaknili, se v imenu vseh teh upokojencev in v svojem imenu
                           zahvaljujem.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala lepa. Moram reči, da sta gospa Lokar in gospod Toplak, ki sta
                           vložila amandmaje, že umaknila, tako da ostajajo samo tisti, ki sta jih
                           sprejela tudi druga zbora. Prosim, gospod Potočnik želi nekaj reči.</p>
                     </sp>
                     <sp who="#sp.PotočnikFranc">
                        <speaker>FRANC POTOČNIK:</speaker>
                        <p>V zvezi s 44. sejo  in dnevnim redom bi predlagal spremembo vrstnega
                           reda, prav tako zaradi urgentnosti. Pod 9. točko je predlog zakona o
                           pogojih, pod katerimi se kmetom zmanjšani ali odpisani prispevki štejejo
                           za plačane. To je sorazmerno kratek zakon, ki nadomešča sedaj že
                           neveljavni stari družbeni dogovor, ki je urejeval to problematiko. To
                           področje ni zakonsko urejeno in tako na občinskih davčnih upravah ne
                           morejo speljati davčnih olajšav in podobnih stvari v zvezi z letošnjo
                           katastrofalno sušo. Zato bi prosil, glede na to da je zakon res kratek in
                           da najbrž ne bo velikih zadržkov, da bi to dali pod prvo ali drugo točko
                           44. seje Družbenopolitičnega zbora. Kolikor mi je znano, sta Zbor
                           združenega dela in Zbor občin ta zakon že sprejela.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Predlagam, da bi po paketu, ki sem ga prej naštel, po štirih osnutkih, da
                           ga damo na dnevni red.</p>
                        <p>Ali  se strinja zbor s tem, da bi ga uvrstili na 7. mesto? Zdaj imamo dva
                           predloga. Moj predlog je, da bi ga dali na 7. mesto, drugi je, da bi ga
                           dali na 2. mesto. Gospod Potočnik je dal prvi predlog. Predlagam, da
                           glasujemo. Prosim za prisotnost! <stage type="quorum">(48 prisotnih
                           poslancev.)</stage>
                        </p>
                        <p>Kdo je za to, da se dosedanja 9. točka uvrsti namesto 2. točke dnevnega
                           reda? <stage type="vote">(23 poslancev za.)</stage> Kdo je proti? <stage type="vote">(5 poslancev
                              proti.)</stage> Se je kdo vzdržal? <stage type="vote">(13 poslancev
                              vzdržanih.)</stage>
                        </p>
                        <p>Od 48 pristnih poslancev je 23 za, 5 proti in 13 vzdržanih.</p>
                        <p>Ugotavljam, da predlog ni dobil zadostne večine.</p>
                        <p>Kdo je za to, da se obravnava kot 7. točka dnevnega reda? <stage type="vote">(35
                              poslancev za.)</stage> Kdo je proti? <stage type="vote">(Nihče.)</stage> Se je kdo
                           vzdržal? <stage type="vote">(4 poslanci vzdržani.)</stage>
                        </p>
                        <p>Ugotavljam, da je ta predlog sprejet.</p>
                        <p>To pomeni, da bo v bistvu kot 6. točka, ker bomo predlagali, da se 2.
                           točka preskoči zaradi še nekaterih konzultacij.</p>
                        <p>Predlagam, da zdaj glasujemo o takem dnevnem redu.</p>
                        <p>Kdor je za, naj, prosim, glasuje! <stage type="vote">(46 poslancev za.)</stage> Je
                           kdo proti? <stage type="vote">(Nihče.)</stage>  Se je kdo vzdržal?
                              <stage type="vote">(Nihče.)</stage>
                        </p>
                        <p>Ugotavljam, da je ta dnevni red soglasno sprejet.</p>
                     </sp>
                  </div>
               </div>
               <div xml:id="div.1.1.2" ana="#PAR.DnevRed">
                  <div xml:id="div.1.1.2.1" ana="#PAR.TDR" n="1" corresp="#toc.2.1">
                     <sp who="#sp.PeršakAnton">
                        <p>Predlagam, da storimo tisto, kar sem napovedal, da najprej opravimo
                           <title>1. TOČKO DNEVNEGA REDA: OBRAVNAVA POROČILA MANDATNO-IMUNITETNE
                              KOMISIJE DRUŽBENOPOLITIČNEGA ZBORA SKUPŠČINE REPUBLIKE SLOVENIJE IN
                              VERIFIKACIJA MANDATA POSLANCA DPZ GOSPODA ANDREJA ŽORŽA</title>.</p>
                        <p>Na podlagi 3. in 6. člena začasnega poslovnika Skupščine Republike
                           Slovenije zbor verificira mandat novo izvoljenemu poslancu. Na predlog
                           Mandatne in imunitetne komisije zbor odloča o verifikaciji mandata, tako
                           da glasuje o poročilu Mandatne in imunitetne komisije. Prejeli smo
                           poročilo mandatne in imunitetne komisije DPZ, ki je pripravila poročilo
                           za verifikacijo mandata poslanca DPZ gospoda Andreja Žorža s predlogom
                           sklepa.</p>
                        <p>Želi besedo predstavnik Mandatno-imunitetne komisije DPZ? Ne želi. Hvala.
                           Odpiram razpravo. Želi kdo razpravljati? Če ne, predlagam, da
                           glasujemo.</p>
                        <p>V skladu s 6. členom začasnega poslovnika Skupščine Republike Slovenije
                           dajem na glasovanje poročilo Mandatno-imunitetne komisije.</p>
                        <p>Prosim, preverimo navzočnost! <stage type="vote">(48 poslancev.)</stage>
                        </p>
                        <p>Kdor je za, naj, prosim, glasuje! <stage type="vote">(47 poslancev za.)</stage> Je
                           kdo proti? <stage type="vote">(Nihče.)</stage>  Se je kdo vzdržal?
                              <stage type="vote">(Nihče.)</stage>
                        </p>
                        <p>Ugotavljam, da je s 47 glasovi za poročilo soglasno sprejeto.</p>
                        <p>Ugotavljam, da je zbor s tem sprejel poročilo in verificiral mandat
                           poslanca Družbenopolitičnega zbora gospoda Andreja Žorža.</p>
                        <p>Gospodu Andreju Žoržu čestitam ob nastopu poslanskega mandata in mu
                           želim, da bi se v zboru dobro počutil ter s svojim delom prispeval k
                           uspešnim rezultatom dela našega zbora.</p>
                     </sp>
                     <stage type="time">(Seja je bila <time to="1992-09-16T10:35:00" xml:id="stage.t.6">prekinjena ob 10.35 uri</time> in se je <time from="1992-09-16T12:00:00" xml:id="stage.t.7">nadaljevala ob 12.00
                           uri</time>.)</stage>
                  </div>
                  <div xml:id="div.1.1.2.2" ana="#PAR.TDR" n="3" corresp="#toc.2.2">
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Prehajamo na dnevni red 44. seje, in to
                           <title>3. TOČKO DNEVNEGA REDA: PREDLOG ZA IZDAJO ZAKONA O POSLANCIH, Z
                              OSNUTKOM ZAKONA</title>.</p>
                        <p>Predlog za izdajo zakona, z osnutkom zakona je v obravnavo predložila
                           Vlada Republike Slovenije.</p>
                        <p>Obravnavali sta ga Komisija za volitve, imenovanja in administrativne
                           zadeve kot matično delovno telo, ki je ugotovilo, da predlagatelj ni
                           sledil njenim stališčem, ki jih je podala v obravnavi delovnega gradiva
                           za zakon o poslancih. Komisija zato predlaga, da bi zbor pripravo
                           zakonskega predloga naložil komisiji in ne vladi.</p>
                        <p>Zakonodajno-pravna komisija, ki je pritrdila združitvi faz predloga
                           zakona o poslancih, z osnutkom zakona, je v splošni razpravi ugotovila,
                           da osnutek zakona ni celovito uredil vseh vprašanj, ki se nanašajo na
                           poslance. Primerno bi bilo, da bi z zakoni ločeno uredili posebnosti,
                           specifične za zakonodajno, izvršilno oziroma sodno oblast.</p>
                        <p>Predstavnik Vlade Republike Slovenije k tej točki je gospod Janko. Želi
                           besedo? <stage type="debate">(Ne.)</stage> Želijo besedo poročevalci delovnih teles?
                              <stage type="debate">(Ne.)</stage> Predstavnik Komisije za volitve, imenovanja in
                           administrativne zadeve gospod Lampret, prosim.</p>
                     </sp>
                     <sp who="#sp.LampretJanez">
                        <speaker>JANEZ LAMPRET:</speaker>
                        <p>Spoštovano predsedstvo, spoštovane poslanke in poslanci! Glede na to, da
                           ste poročilo dobili, bi opozoril samo na nekatere segmente, ki jih je že
                           povedal gospod podpredsednik. Komisija glede na to, da ta zakon po
                           vsebini sodi v sklop spremljajočih zakonov volilne zakonodaje in zaradi
                           časovne usklajenosti sprejemanja volilne zakonodaje, podpira predlog
                           predlagatelja, da se obravnava prva in druga faza zakonskega postopka,
                           torej predlog za izdajo zakona, z osnutkom zakona. V načelni razpravi pa
                           je komisija soglašala z bistvenimi razlogi za izdajo tega zakona. Ob tem
                           je ugotovila, da predlagatelj ni sledil njenim stališčem in
                           razmišljanjem, ki jih je podala ob obravnavi delovnega gradiva zakona o
                           poslancih, o katerih je razpravljala na 50. seji. Komisija je tedaj
                           ugotovila, da je pri urejanju tega področja precej odprtih vprašanj, ki
                           jih je potrebno razčistiti v okviru vsebinske opredelitve v tem
                           zakonu.</p>
                        <p>Poglavitna dilema, na katero je ob obravnavi delovnega gradiva  komisija
                           opozorila, je vprašanje bodoče sistemske ureditve statusnih vprašanj v
                           zakonodajni, izvršilni in pravosodni oblati, predvsem glede na to, da za
                           funkcionarje v državnih organih, to so poslanci Skupščine Republike
                           Slovenije, predsedstvo Republike Slovenije, vlada Republike Slovenije,
                           funkcionarji pravosodnih organov in drugi funkcionarji, ki jih voli in
                           imenuje Skupščina Republike Slovenije, del materije, ki se nanaša na
                           plače in druge pravice, ureja sedaj zakon o funkcionarjih državnih
                           organov. Iz delovnega gradiva zakona o poslancih je izhajalo, da je
                           področje delovanja pravic, dolžnosti, odgovornosti, plač itd. urejeno v
                           več zakonih in poslovnikih. Komisija je zavzela stališče, da mora biti
                           zakon o poslancih kompleten, t.j. lex specialis, ki naj bi urejal celotno
                           področje, ki obravnava status poslanca. Komisija je razmišljala v smeri,
                           da bi moral zakon o poslancih vsebovati vsa področja, ki se nanašajo na
                           poslance. Torej, poleg že vsebovanih določb v delovnem gradivu tudi
                           določbe, ki jih vsebuje zakon o funkcionarjih v državnih organih in
                           konkretno imuniteto, način izvrševanja pravic in dolžnosti ter
                           odgovornosti, sankcij, povračila stroškov v zvezi z opravljanjem
                           funkcije, pokrivanje materialnih stroškov, ki jih bo imel poslanec za
                           opravljanje svoje funkcije, sedež poslanca in zagotovitev pogojev za delo
                           v volilni enoti, možnost izjemne upokojitve idr.</p>
                        <p>O tem je komisija seznanila Vlado Republike Slovenije  v svojem poročilu
                           k delovnemu gradivu za zakon o poslancih.</p>
                        <p>Komisija je ob temeljiti presoji vseh odprtih vprašanj in tudi stališč
                           vlade do njenih predlogov zavzela stališče, da je ob upoštevanju delitve
                           oblasti na zakonodajno, izvršilno in pravosodno, potrebno materijo, ki se
                           nanaša na poslanca, njegove pravice in dolžnosti, plače in materialne
                           pravice poslancev, pravni status in drugo, oblikovati tako, da bo zakon o
                           poslancih celovito urejal vsa ta področja. Tako naj bi zakon vseboval
                           poleg določb, ki jih vsebuje predloženi osnutek zakona, tudi določbe o
                           plačah poslancev, pavšal za opravljanje funkcije poslancev v volilni
                           enoti, pokrivanje materialnih stroškov za opravljanje funkcije,
                           nadomestila za usposabljanje, potne stroške za službena potovanja, druge
                           prejemke, nadomestila, povračila in druge pravice iz dela, zagotovitev
                           delovnih pogojev za opravljanje funkcije poslancev v volilni enoti,
                           pravico poslancev do plače po prenehanju mandata, kar sedaj deloma ureja
                           zakon o funkcionarjih v državnih organih ter možnosti izjemne upokojitve
                           poslanca po prenehanju mandata. Pri tem poudarjam, da prav zakon o
                           funkcionarjih postavlja poslanca v tak položaj, torej slabši položaj, kot
                           ga ima katerikoli delavec v rednem delovnem razmerju.</p>
                        <p>Komisija je razpravljala tudi o vprašanjih, ali morejo ali ne smejo biti
                           poslanci hkrati tudi člani vlade. Sedanja rešitev je kompromisna, niti ne
                           zapoveduje niti ne prepoveduje, temveč dopušča obe možnosti. Taka rešitev
                           se v praksi ni potrdila. Različen položaj članov vlade ni dober.
                           Poslanci, ki so bili hkrati člani vlade, so nastopali v dveh vlogah, ki
                           velikokrat nista bili jasno razmejeni. Več načelnih in praktičnih
                           razlogov govori za to, da sta ti funkciji nezdružljivi. Načelni razlog je
                           ustavno določena delitev zakonodajne, izvršilne in sodne oblasti. Dodatno
                           k temu pa tudi ustavne določbe o odgovornosti ministrov ne le za delo
                           vlade, temveč tudi ministrstva. Torej tudi za zakonitost njihovega dela,
                           določbe o interpelaciji o delu posameznega ministra in določbe o obtožbi
                           državnega zbora zoper predsednika vlade ali ministra.</p>
                        <p>Praktični razlogi pa so, da združitev funkcije še poveča vpliv Vlade na
                           delo parlamenta, številčnejša Vlada pa bi lahko predstavljala tudi do ene
                           petine poslancev državnega zbora, pri čemer bi bila kontrolna funkcija
                           parlamenta, predvsem pa njegovih delovnih teles, oslabljena. Posamezni
                           člani vlade bi lahko preko delovnih teles uveljavljali politiko, s katero
                           niso uspeli v Vladi, s čimer naj bi se slabila enotnost vladne politike.
                           Volilni sistem, ki izrazito omogoča predvidljivost izvolitve kandidatov,
                           bi lahko imel za posledico, da stranke vladne večine ne morejo
                           sestavljati ustreznega vladnega kabineta. Glede na to se komisija zavzema
                           za zakonsko določbo o nezdružljivosti funkcije poslanca in člana vlade.
                           Ob tem kaže oceniti, da ali naj bo prepoved urejena na način iz 11. člena
                           osnutka če pride do zamenjave vlade oziroma postane zdajšnji predsednik
                           oziroma minister zopet poslanec ali pa naj mu mandat poslanca trajno
                           preneha. Predlagana rešitev v 14. členu je manj načelna, vendar pa
                           praktični razlogi kažejo, da je to rešitev treba podpreti.</p>
                        <p>Vprašanje je tudi glede poklica poslancev. Namreč, nobena nomenklatura ne
                           govori o poklicu poslanec. Tu bi veljalo, da bi našli drugo dikcijo,
                           zlasti pa, da poslanec prejema plačo za svoje delo. Tudi pravica
                           poslanca, da se ob prenehanju poslanskega mandata vrne na prejšnje delo,
                           bo težko izvedljiva, ker je pričakovati, da bodo gospodarske razmere
                           takrat drugačne: stečaji, privatna podjetja ipd. Zato je komisija tudi
                           predlagala, da se rok, s katerim je določen čas, da se poslanec lahko
                           vrne na prejšnje delo, ustrezno podaljša in uskladi s predlaganim časom o
                           pravici do plače po preteku mandata.</p>
                        <p>Mislim, da sem vse zajel. Drugo je pa v poročilu. Kakor sem dejal,
                           predlagamo združitev prve in druge faze in da se zakon sprejme kot lex
                           specialis. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Odpiram razpravo. Gospod Balažic je bil prvi najavljen.</p>
                     </sp>
                     <sp who="#sp.BalažicMilan">
                        <speaker>MILAN BALAŽIC:</speaker>
                        <p>Hvala lepa za besedo! Spoštovani, podal bi nekaj krajših observacij o
                           predloženem zakonu o poslancih.  Prva stvar je, da seveda podpiram oceno
                           stanja in razloge za izdajo tega zakona, saj se položaj poslanca dejansko
                           razlikuje od položaja delegata. Njegov mandat je reprezentativen, se
                           pravi nevezan, brez elementov imperativnega mandata. Tudi po ustavi so
                           poslanci predstavniki vsega ljudstva in niso vezani na nobena navodila.
                           Podpiram tudi rešitev, da naj funkcija poslanca postane praviloma
                           poklicna, kar izhaja že iz ustave. Glede 4. člena podpiram določbo, da
                           poslanec ne sme opravljati funkcije ali dejavnosti, ki po zakonu, ta
                           zakon pa mora seveda biti v najkrajšem času sprejet, ni združljiva s
                           funkcijo poslanca. Naslednja stvar je, da se je potrebno odločiti že
                           zdaj, ali že ob tem zakonu opravimo razpravo glede nezdružljivosti
                           funkcije poslanca s funkcijo ministra, kar sicer sodi tudi v določila
                           zakona o vladi, ki ga je tudi potrebno sprejeti v najkrajšem času. Sam se
                           nagibam k rešitvi, ki predvideva ločitev poslanca in ministra, saj bi
                           tako zagotovili višjo stopnjo ločenosti in neodvisnosti zakonodajne in
                           izvršne oblasti, učinkovitejše opravljanje funkcij v parlamentu in v
                           vladi, brez podvajanj ter hkrati omogočili večjo prisotnost poslancev na
                           skupščinskih zasedanjih.</p>
                        <p>Glede neopravičene odsotnosti poslanca na sejah podpiram solucijo 16.
                           člena, ki govori o odgovornosti poslanca, ki se ne udeležuje sej zbora.
                           Morda bi tu veljalo razmišljati tudi o denarnih sankcijah.</p>
                        <p>Pravice poslancev so v 19. členu ustrezno določene, to se pravi kar se
                           tiče glede predlaganja zakona, razpisa referenduma, odreditve  preiskave,
                           vložitve predloga za izvolitev novega predsednika vlade, obtožba
                           predsednika republike pred ustavnim sodiščem, interpelacije itn. Pomembna
                           pa je tudi vpeljava instituta poslanskega vprašanja, na katerega je
                           pristojni minister dolžan odgovoriti.</p>
                        <p>Skratka, zaključil bi takole. Podpiram mnenje, ki ga je tudi komisija
                           dala, da naj bi bil tudi ta zakon celovit, se pravi, da bi uredili tudi
                           status poslanca, delovno razmerje, pravice, ki iz tega izhajajo, ker
                           menim, da poslanci pač ne morejo soditi v fundus državne uprave. Zakon o
                           poslancih s temi pripombami bi seveda podprl, hkrati pa se strinjam s
                           tem, da ta zakon še naprej ustrezno dopolni Vlada, ne pa komisija. Hvala
                           lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Potrč.</p>
                     </sp>
                     <sp who="#sp.PotrčMiran">
                        <speaker>MIRAN POTRČ:</speaker>
                        <p>Podpiramo sprejem posebnega zakona o poslancih, ki naj bi, tako kot se je
                           že oblikovalo večinsko mnenje v delovnih telesih, posebej pa v Komisiji
                           za volitve, imenovanja in tudi v Zakonodajno-pravni komisiji, celovito
                           uredil vsa vprašanja, ki so povezana s pravicami in dolžnostmi poslancev.
                           Rad bi glede na to, da so potem tudi strokovno različna mnenja posebej
                           opozoril, da bi se poslanci vseh treh zborov tega sklica morali
                           potruditi, da zakon o poslancih sprejmemo tudi v okviru tega paketa
                           zakonov, ki zadevajo priprave na volitve. So namreč mnenja, da je ta
                           zakon potreben vendar ni nujen. Prepričan sem, da je za normalen postopek
                           kandidiranja za vedenje vseh kandidatov, pod kakšnimi pogoji da ali ne
                           bodo vstopili v nov poslanski mandat, seveda  če bodo izvoljeni, ta zakon
                           izjemno pomemben in da bi bilo vredno vložiti ves trud, da ga tudi
                           sprejmemo.</p>
                        <p>Glede na to, da v osnovi podpiram konkretna stališča dveh komisij, ki sem
                           ju imenoval, bi se osebno opredelil krajše samo do nekaterih konkretnih
                           vprašanj v tem zakonu.</p>
                        <p>Prvič, moje mnenje in tudi mnenje v poslanskem klubu SDP je, da naj bi
                           zakon zelo jasno opredelil nezdružljivost funkcije poslanca in člana
                           vlade. Sodimo, da principialni razlogi delitve zakonodajne, izvršne in
                           sodne oblasti, pa tudi mnogi praktični razlogi dosedanjega in bodočega
                           delovanja praktično govore za to, da naj bi bila ta nezdružljivost
                           podana. Mislim, da je predlagatelj našel tudi dovolj posrečeno rešitev,
                           po kateri za čas, če bi bil poslanec Državnega zbora izvoljen tudi za
                           ministra, vstopi na njegovo funkcijo drugi kandidat na listi te stranke v
                           ustrezni volilni enoti.</p>
                        <p>Drugo vprašanje, ki doslej ni bilo izrecno resno obravnavano pri tem
                           zakonu, verjetno tudi zato, ker  so bila različna tolmačenja in tudi
                           mogoče različni pogledi, kako naj se ta problem rešuje, povezani z
                           zakonom o nezdružljivosti opravljanja določene poklicne dejavnosti, je
                           povezan s tem, kako naj se razume ali ne profesionalno poklicno
                           opravljanje poslanskih dolžnosti. Smo za to, da se ta dolžnost opravlja
                           poklicno, vendar nismo za to, da bi to poklicno opravljanje pomenilo
                           nemožnost kateregakoli poslanca, da ohranja kontakt z delom, ki ga je
                           doslej opravljal in tako z delom profesorja, z delom zdravnika, pa tudi z
                           gospodarskim delom v nekem gospodarskem podjetju. Mislim, da bi bilo
                           prekinjanje teh možnosti slabo tudi zato, ker kadrovski potencial
                           Slovenije ni takšen kot v velikih državah, in tudi slabo, ker bo gotovo
                           težje vračanje in ker se bo na ta način prekinil nek kontakt, ki bi ga
                           moral poslanec imeti tudi z določenim strokovnim delom.</p>
                        <p>Zato se nam zdi smotrno, da bi ta zakon predvidel tudi za poslance
                           izrecno tisto možnost, ki je že sedaj predvidena v predpisih oziroma v
                           zakonu o delovnih razmerjih, da namreč tudi poslanec, ki opravlja svojo
                           poklicno dolžnost, lahko pri drugem delodajalcu do ene tretjine polnega
                           delovnega časa opravlja ustrezno delo.</p>
                        <p>Ne trdim, da mogoče tega dela ni treba tudi precizirati, vendar mislim,
                           da bi bila taka načelna določba sprejemljiva. Sodim pa, da mora biti pri
                           tem zagotovljeno, da Državni zbor le kontrolira, kaj to delo pomeni. Zato
                           menim, da je prav, da bi bil poslanec dolžen takšno delo prijaviti
                           pristojni komisiji Državnega zbora. Pri tem mislim na tisto komisijo iz
                           zakona o prepovedi opravljanja določene poklicne dejavnosti v zasebne
                           namene in mislim, da bi komisija imela pristojnost, da lahko zahteva od
                           poslanca, da takega dela ne opravlja. Če bi - citiram zakon, ki je že
                           pripravljen v predlogu - ugotovila, da opravljanje teh del lahko vpliva
                           na izvrševanje njegove funkcije oziroma lahko ovira objektivno in od
                           zunanjih vplivov neodvisno opravljanje funkcije.</p>
                        <p>Predlagal bi, da o tej stvari, o kateri doslej ni bilo dovolj govora,
                           resno razmislimo. Če nekaj takšnega ali podobnega ne bo sprejeto, bomo
                           najbrž prišli do velikih problemov.</p>
                        <p>Mislim, da bi se morali zavzeti za to, da se vsi kandidati za poslance
                           postavijo v približno enakopraven položaj, tisti ki so v delovnem
                           razmerju in drugi, in da bi morali najti neko rešitev, po kateri bi se
                           vsaj poslancem, ki bodo izvoljeni za tisti čas neplačanega dopusta,
                           eventualno refundirala tudi dotakratna plača. Vsi vemo, da je
                           kandidiranje ne samo političen ampak tudi ekonomski rizik in zato država
                           ne more vsega pokrivati. Če se bomo odločili, in tako predvidena
                           zakonodaja predvideva, da naj bi stranke oziroma nosilci list dobili
                           določena sredstva od države za vsak dobljeni glas, potem bi bilo prav, da
                           se na ustrezen način refundira tudi ta plača poslanca za čas, dokler se
                           vključuje v predvolilno kampanjo.</p>
                        <p>V zvezi z opravljanjem poklicne dejavnosti v stranki menimo, da bi kazalo
                           preveriti, ali je članstvo v upravnih, predvsem pa nadzornih organih
                           gospodarskih služb taka dejavnost, ki je ali ni združljiva s poslanskim
                           mandatom. Za to govorijo razlogi za in proti. Povezanost poslanca z neko
                           stroko najbrž govori za. Potem, njegovo poznavanje problematike tudi za.
                           Njegova neodvisnost in njegovo zastopanje širših interesov pa je v
                           določeni koliziji, ker je najbrž normalno, da bo tam, kjer bi bil član v
                           nadzornem svetu, vplivalo na to, da bo zastopal interese tistih podjetij,
                           kjer v nadzornem svetu je.</p>
                        <p>Pridobivanje določenih nagrad za delo v nadzornem svetu je tudi po tem
                           zakonu popolnoma neomejeno. Mislim, da je to slabo, ker eden od razlogov
                           za poklicno delo je tudi višina te nagrade. Tudi druge zakonodaje -
                           gledal sem nemško - ima omejeno možnost, koliko sme poslanec iz drugega
                           dela dobiti. Recimo za profesorsko delo samo četrtino profesorske plače
                           in predlagam, da razmislimo o tej stvari.</p>
                        <p>Mislim, da smo se odločili, da naj bi bodoči poslanci imeli res
                           zagotovljene vse pogoje za opravljanje svojega dela kvalitetno. Mislim,
                           da gre predvsem za kvalitetne strokovne pogoje in zdi se mi, da 22. člen
                           tako kot je zapisan, v tej smeri niti slučajno ni dovolj precizen. Morali
                           bi ga zapisati tako, da bo kasnejši poslovnik, ker ne mislim, da je možno
                           tu v zakonu vse precizirati, le jasneje zagotovil poslancem potrebno
                           strokovno, administrativno, tehnično in drugo pomoč najmanj na sedežu
                           parlamenta, nekateri razmišljajo celo tudi na sedežu svoje volilne enote.
                           V nobenem primeru pa stvari ne bi smele ostati takšne kot so sedaj, ko
                           vsi vemo, da obstoječe službe ne zmorejo in ne morejo opravljati
                           konkretnih strokovnih uslug vsem poslancem na kvaliteten način. Brez
                           kvalitetnih strokovnih uslug bo pa najbrž tudi poslansko delo slabše, kar
                           si ne želimo.</p>
                        <p>In zadnje, da ne bom posebej našteval. Vsa vprašanja, ki so
                           nesprejemljivo rešena za ureditev materialnega statusa, predvsem v zakonu
                           o funkcionarjih, posebej podpiram te predloge Komisije za volitve,
                           imenovanja in administrativne zadeve in mislim, da so vsi sistemski in
                           drugi razlogi, ki govorijo za to, da je ta vprašanja treba posebej
                           urediti, da je nujno črtati vse, kar je s tem povezano iz zakonov o
                           funkcionarjih. Če bi se res odločili za kakšne spremembe, potem je pa
                           treba priznati, da ima ta zakon o funkcionarjih mnogo anahronizmov, ki za
                           novo funkcijo poslanca več ne pridejo v poštev. Hvala.</p>
                     </sp>
                     <sp who="#sp.PeršakAnton">
                        <speaker>ANTON PERŠAK:</speaker>
                        <p>Sedaj sem prijavljen jaz.</p>
                        <p>Tudi Demokrati mislimo, da je ta zakon potreben in da bi ga bilo dobro
                           sprejeti do razpisa volitev, predvsem zaradi kandidiranja. Prav tako se
                           strinjamo s pripombami, ki jih je dala komisija, zato samo še nekaj
                           konkretnih pripomb.</p>
                        <p>Manj pomembna se nanaša na 9. člen, ki govori o suspenzu, če tako rečem,
                           poslanca, če je kaznovan za več kazenskih postopkov za več kot šest
                           mesecev. Vprašanje, ali je tudi do šest mesecev, recimo če dobi pet
                           mesecev zapora za poneverbo ali kaj podobnega, ali je tak poslanec še
                           zaupanja vreden. Eno je prekršek, drugo pa, ko gre za kazenski
                           postopek.</p>
                        <p>10. člen izključuje možnost, da bi bil poslanec minister. Mi razprave o
                           tem še nismo opravili v skupščini, čeprav se nekateri za to zavzemate. V
                           Demokratski stranki imamo o tem drugačno mnenje. Naše stališče je, da bi
                           vlada morala biti neprimerno manjša, kot to kar sedaj predlaga vlada.
                           Predstavljamo si vlado zelo skrčeno, nekje 10 ljudi, ti ministri te vlade
                           pa predstavljajo predvsem politike, se pravi tiste, ki te resorje, ki so
                           združeni v posameznem ministrstvu oziroma službe, ki so združene v
                           posameznem ministrstvu politično vodijo in morajo biti vključeni v delo
                           parlamenta, medtem ko strokovne stvari v okviru teh ministrstev
                           opravljajo državni sekretarji ali karkoli se imenujejo vodje teh
                           posameznih služb, resorjev itd.</p>
                        <p>Zato se nam zdi, da najbrž ni dobro, če Vlado spremenimo v neko strokovno
                           telo, ne pa v politično, kar po svoji naravi je vlada in ministri. Zdi se
                           nam, da bi bilo treba to še bolj premisliti, seveda pa ob predpostavki,
                           da bo ta vlada res neka vlada, kakršna se po mnenju strokovnjakov za
                           Slovenijo spodobi. Se pravi, ne neka vlada s 25 člani ali še več, kar
                           pomeni že pravi parlament, ampak res vlada 11 ljudi, ki bodo politično
                           odgovarjali za usmerjanje in delo te vlade. Strokovnjaki bodo pa njim po
                           funkciji podrejeni.</p>
                        <p>Kar zadeva 14. člen in člene, ki se na to nanašajo, svetujemo oziroma smo
                           še za dodaten premislek in za konzultacije v zvezi s konceptom vlade.</p>
                        <p>Nekaj manjših pripomb. Predlagam, da se v 15. členu črta arhaična dikcija
                           za to državo, da ima poslanec pravico in dolžnost. Če je poslanec
                           poklicna funkcija, je njegova dolžnost, da se udeležuje sej. Tiste
                           pravice in dolžnosti smo imeli včasih. To je zelo obrobna zadeva.</p>
                        <p>Kar zadeva 16. člen, ki ureja vprašanje neopravičenih izostankov. Če bo
                           poslanec poklic, naj bo to rešeno tako kot je to v drugih poklicih. Se
                           pravi v skladu z zakonom o delovnih razmerjih. Ne pa, da nekdo telefonira
                           in reče, mene pa danes ne bo in se potem šteje, da je zaradi tega
                           opravičen. Opravičeni razlogi naj bodo taki, ki so preverljivi, sicer je
                           pa dolžnost poslanca, da je navzoč.</p>
                        <p>Pri 19. členu predlagam, da se vključita med te stvari, ki jih poslanec
                           lahko predlaga oziroma zahteva še dve stvari, ki sta po mojem mnenju na
                           nek način prezrti. Eno je to, da ima poslanec pravico dati tudi pobudo,
                           zato da se nekaj z zakonom uredi, ne samo da mora takoj predložiti že
                           zakon, ampak da sproži pobudo za to. In drugo, kar se mi zdi že bolj
                           važno, kar je po moje pozabljeno, da lahko skupaj s še nekaj poslanci,
                           devetimi, zahteva razpravo o neki temi, ki je pomembna za vso državo. Če
                           berem ta člen kot je napisan, potem poslanci nimajo več možnosti
                           zahtevati razprave, kot so jo sedaj ob problematiki izvoznega
                           gospodarstva. Razprave, ki ne bo rezultirala z nekim zakonom, ampak z
                           nekimi sklepi, stališči. Mislim, da je parlament prostor, kjer bi se take
                           razprave morale odvijati in se bodo odvijale. Zdi se mi, da je prav, da
                           se to vključi.</p>
                        <p>Ni dobro, da ni v zakonu nič o poslanskih klubih in o odnosu poslanec
                           poslanski klub. To ni vse samo proceduralnega značaja, da bi bilo mogoče
                           urediti vse v poslovniku. Še nekaj, kar se bo mogoče zdelo komu čudno,
                           ampak vendarle. Mislim, da bi se ta zakon ne proceduralno, ampak
                           vsebinsko moral dotakniti problema odstopa poslanca s funkcije. Če
                           gledamo 82. člen ustave, bi ta zakon moral preprečevati to, da lahko
                           nekdo poslanca k odstopu prisili zaradi tega, ker se ni držal nekih
                           navodil, smernic itd. Zdi se mi, da bi bilo treba na nek način določiti
                           oziroma opredeliti, ne proceduralno, ampak vsebinsko, kako poslanec
                           odstopi, da je evidentno, da je njegov odstop prostovoljen, ne pa
                           izsiljen, prisiljen.</p>
                        <p>Strinjam se tudi s tem, kar je na koncu povedal gospod Potrč, da se uredi
                           ta možnost dodatne dvotretjinske zaposlitve, zlasti v tistih poklicih, za
                           katere je evidentno, da funkcija poslanca ne more predstavljati nekih
                           takih možnosti za zlorabo te funkcije, torej opravljanje tega dodatnega
                           dela. Recimo za profesorje, učitelje, zdravnike itd., tudi novinarje in
                           še za marsikoga. Predlagam, da se to prouči, ko se bo delal predlog in se
                           vključi. Hvala.</p>
                        <p>Besedo ima gospod Polajnar.</p>
                     </sp>
                     <sp who="#sp.PolajnarIgnac">
                        <speaker>IGNAC POLAJNAR:</speaker>
                        <p>Spoštovani! Najprej na pol proceduralna opomba. Sedaj govorimo o zakonu,
                           s katerim naj bi opredelili, kakšne pravice in dolžnosti bodo imeli
                           poslanci tega parlamenta. Ker verjetno mnogi računajo, da bodo tudi v
                           prihodnje poslanci tega parlamenta, bi si človek želel, da bi morda
                           vprašali o izkušnjah dosedanjega delovanja poslancev tudi poslance same
                           in morda po tem začeli snovati zakon, ki naj bi povedal, kako naj se
                           obnašajo poslanci v parlamentu, kakšne so njihove pravice, kakšne so
                           njihove dolžnosti, kakšne materialne možnosti ali nemožnosti bodo imeli
                           in navsezadnje tudi, kakšen bo njihov splošni status.</p>
                        <p>Ker nas za vse to nihče ni vprašal, je vlada sestavila osnutek zakona, ki
                           sicer nekatere stvari določa in to v glavnem tiste, za katere je bilo že
                           vnaprej, že zdaj ali v prejšnjem sistemu jasno, kako in kaj naj delujejo.
                           Manjka pa vse tisto, kar je temelj parlamentarne demokracije, to pa je,
                           kako stranke v parlamentu delujejo prek poslancev.</p>
                        <p>Parlamentarno demokracijo si predstavljam predvsem kot demokracijo boja
                           med strankami v parlamentu. Zaradi tega v tem zakonu, kot je bilo že
                           povedano, manjka veliko stvari. Nisem pa prepričan, da bo lahko Komisija
                           za volitve, imenovanja in administrativne zadeve, čeprav jo vodi moj
                           poslanski kolega, zmogla sama opraviti to delo. Zato predlagam že sedaj v
                           razmislek, ali ne bi bilo dobro vključiti v to delo vsaj vodje poslanskih
                           klubov, da bi na ta način dobili izdelek, za katerega bi potem lahko
                           rekli, da je to to, kar si recimo predstavljamo, kako naj bi deloval novi
                           parlament.</p>
                        <p>To govorim zaradi tega, ker navsezadnje pravila obnašanja v parlamentu,
                           pravila, kakšen naj bo položaj poslancev se lahko snujejo prav iz tega,
                           kar sedaj imamo. Iz tega kar sedaj imamo pa vemo, da je zelo slabo, ker
                           pravil praktično ni, kolikor pa so, so pa taka, da jih množično kršimo
                           ali se kršijo ali pa nekaterih preprosto ne upoštevamo, za mnoge pa vemo,
                           da jih ni. Iz te prakse bi pričakoval, da bo nastajal ta zakon, zato je
                           moj predlog tak, da bi povabili še koga, čeprav vem, da so v tej komisiji
                           predstavniki strank, morda pa niso vsi in morda bi vodje poslanskih
                           klubov ali njihovi predstavniki še lahko dali kakšno ustreznejšo rešitev,
                           ki naj pomaga, da zakon dobimo v roku, ki je bil predviden.</p>
                        <p>Opozarjam pa, da tako kot je zakon postavljen, kjer je nekaj napisanega,
                           ni pa to to, kar si Krščanski demokrati pod zakonom o poslancih
                           predstavljamo. Da bi vendarle dobili tak zakon, ki bo natančno opredelil
                           to, o čemer je tu sedaj tekla razprava.</p>
                        <p>Predvsem mislimo, da manjka bistvena stvar, to pa je položaj, ne samo
                           poslanca, materialni in vsakršni, ampak tudi položaj poslanskih klubov.
                           Kaj so poslanski klubi, kakšne so njihove pravice in dolžnosti, kakšne so
                           dolžnosti parlamenta do poslanskih klubov in kakšna so razmerja med
                           poslanskimi klubi v tem, čemur sedaj govorimo prehajanje poslancev iz
                           enega kluba v drugega ali celo prehajanje poslancev iz parlamentarne
                           stranke v neparlamentarno stranko. To so zelo bistvena vprašanja.
                           Sprašujemo se - gospod Magajna ve za to zadrego - ali je stranka, ki ima
                           v parlamentu poslanca, pa sama ni kandidirala na volitvah, parlamentarna
                           ali zunajparlamentarna ali neka vmesna stranka. Te stvari bi morale biti
                           v tem zakonu jasno opredeljene. Ne samo zaradi statusa poslanca, ampak
                           tudi statusa stranke. Ločujem med parlamentarnimi in zunajparlamentarnimi
                           strankami. O tem bo govor še pri zakonu o strankah.</p>
                        <p>Ker te stvari niso urejene, ker teh pravil igre nimamo, imamo to zmedo,
                           kakršno imamo in seveda protest Narodnih demokratov je sedaj, ko
                           protestirajo, ker so jim odvzeli del denarja, popolnoma upravičen.
                           Protestirajo lahko zaradi tega, ker ta pravila niso določena, ta pa, ki
                           so določena, so pa tako določena, da si jih vsakdo razlaga po svoje.</p>
                        <p>Besede so bile o tem, da bi poslanci imeli možnost biti delno zaposleni
                           tudi drugod. Razumem to željo, da bi nekateri poslanci, ki so
                           univerzitetni učitelji ali pa so ugledni zdravniki oziroma še kaj
                           drugega, da bi delno bili zaposleni tam. Samo sprašujem se, kako naj
                           potem deluje parlament z 90 poslanci. Če bi bil to nemški Bundestag, ki
                           ima 470 poslancev razumem, da mnogi poslanci lahko delajo še kaj drugega.
                           Ker strukturo parlamenta bo tu potrebno imeti tako kot jo ima nemški
                           parlament, čeprav ima samo 90 poslancev.</p>
                        <p>Ne znam si predstavljati, kako naj potem deluje parlament, če bodo
                           nekateri poslanci opravljali še tisto funkcijo oziroma svojo osnovno
                           poklicno zadolžitev, ob tem pa naj bi dobro delali tudi v parlamentu in
                           ob tem naj bi imeli ne samo svojo pisarno v parlamentu, ampak tudi
                           poslansko pisarno na terenu itd.  in delovali kot poslanci, kar pomeni,
                           da so tudi med ljudmi.</p>
                        <p>Moj pomislek ni usmerjen v to, da ti ljudje ne bi mogli še naprej delati,
                           bolj je to razmišljanje usmerjeno v to, da bodo stranke morale
                           razmišljati, katere ljudi kandidirati, da bodo v resnici dobile take
                           poslance, ki se bodo z vsem srcem predali temu poslanskemu delu.
                           Opozarjam, pri 90 poslancih si drugače delovanja tega parlamenta ne znam
                           predstavljati kot na ta način, da bodo res ti poslanci opravljali
                           predvsem ta dela.</p>
                        <p>In še nekaj se mi zdi pomembno, ki se ne tiče poslancev, tiče se pa
                           položaja vlade do parlamenta, dolžnosti vlade do parlamenta in tudi ki se
                           tiče položaja ministrov. Zakaj zahtevamo, da bi hkrati razpravljali tudi
                           o zakonu o vladi, ki ga ni. Niti ne vemo kdo ga izdeluje in kdaj ga bo
                           izdelal. Smo pa na to opozarjali in vem, da so nekateri v tej skupščini
                           in tudi vodstvo skupščine je razmišljalo v tej smeri, da mora biti hkrati
                           v proceduri tudi zakon o vladi. Tega sedaj ni, vendarle bi morali že
                           sedaj vedeti, kakšen bo status ministrov.</p>
                        <p>Ta pomislek je upravičen, da ni mogoče poslancev enačiti statusno, recimo
                           s funkcionarji v državnih organih. Vprašanje je tudi, ali tudi ministrov
                           ni mogoče enačiti z njimi. Če je to tako, potem je ob razpisu volitev to
                           potrebno vedeti. Tisti, ki bodo kandidirali, bodo morali vedeti tudi to,
                           kakšen bo njihov status. Če bo veljala nezdružljivost poslanske funkcije
                           z ministrsko funkcijo, potem bi moralo že tedaj biti jasno, kakšen bo
                           položaj ministrov. To so zelo človeške reči, ampak vendarle, pravico ima
                           vsakdo, ki kandidira, ki se javno izpostavi, tudi te stvari vedeti že
                           takrat. Ker zakona o vladi ni, ministri ne bodo vedeli oziroma
                           potencialni ministri ne bodo vedeli, kakšen bo njihov status. Zaradi tega
                           zahtevamo ta zakon, ki ga seveda ni.</p>
                        <p>Vsa druga vprašanja, ki so bila odprta, so tudi za nas popolnoma odprta
                           in samo bojimo se, da ne bo mogoče v tem času, ki nam je še na voljo,
                           sestaviti tak predlog zakona, da bi res lahko rekli, imamo tak zakon o
                           poslancih, ki nam omogoča odgovoriti na vsako dilemo, ki se bo pojavila
                           pri delovanju parlamenta, pri strankarski disciplini, pri disciplini v
                           poslanskih klubih, pri odgovornosti do ljudi itd. Zaradi tega je moj
                           predlog, da bi vendarle stranke bolj vključili v oblikovanje predloga
                           tega zakona. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Buser.</p>
                     </sp>
                     <sp who="#sp.BuserStanko">
                        <speaker>DR. STANKO BUSER:</speaker>
                        <p>Spoštovane poslanke in poslanci! Malenkostne diskusije še o načeti
                           diskusiji mojega predhodnika. Mogoče bo celo poslušal, nič ni zaleglo, pa
                           bom kljub temu začel. Mislim, da je ta skrb gospoda Polajnarja o tem, ali
                           lahko poslanec opravlja tudi funkcijo univerzitetnega profesorja, malo
                           odveč. Seveda ne bom mogel opravljati celotnega dela na univerzi in v
                           Državnem zboru, to je čisto razumljivo.</p>
                        <p>Menim pa, da bo tudi iz vrst univerzitetnih profesorjev kakšen, ki bo
                           prišel v to dvorano, ker jih tudi potrebujemo. Sam sem tudi eden izmed
                           takšnih. Njegovo univerzitetno poslanstvo oziroma poslanstvo
                           univerzitetnega učitelja je lahko časovno regulirano in si vzame v
                           rezervo tisti dan, ko zanesljivo ni ne komisij in ne zborov, in je to
                           možno kombinirati. Sam v sebi združujem prvo z drugim in mi nihče ne more
                           očitati, da delam preveč slabo v skupščini. Moram opozoriti, če
                           znanstvenik ali univerzitetni učitelj prekine svoje delo za štiri leta,
                           je skoraj izključen iz strokovne srenje. Zelo bi užival, če bi gospod
                           pred mano poslušal to diskusijo, ampak žal moja beseda za njega pač ni
                           bila uspešna njegovim razmišljanjem.</p>
                        <p>Grem naprej. Ugibanje o zakonu. Mislim, da je 14. člen postavljen kar
                           razmeroma dobro precizno in je v redu, da kot takšen ostane in da
                           variante ne sprejemamo. Nevzdržno je to, da je sedaj lahko bil poslanec
                           tudi minister, predsednik vlade ali podpredsednik vlade. On je pisal
                           zakon ali je sodeloval pri pisanju zakona, ga je potem razlagal in na
                           koncu je bil tudi pri sprejemanju tega zakona. Povrh, kot četrto, pa se
                           je še to dogajalo, da običajno tako ali tako ti ljudje niso utegnili biti
                           v skupščini. Zato menim, da naj 14. člen ostane ali se ga deloma
                           izboljša, nikakor pa, da se sprejme varianto o brisanju tega člena.</p>
                        <p>Pri 19. členu podpiram gospoda Peršaka, ki je že dodal, da je treba kot
                           prvo pravico poslanca vstaviti "dajati pobude", ki so v pristojnosti
                           Državnega zbora. Nadalje predlagam, da uvrstimo v 20. člen "predsednik in
                           podpredsednik vlade". Ne vem sicer, ali bo vlada imela podpredsednike ali
                           jih ne bo imela, to je seveda odvisno, vendar, če jih bo imela, je nujno
                           potrebno, da se tudi vstavi "in podpredsednik". Prav tako je treba
                           vstaviti tudi v 14. člen "in podpredsednika", to je tam, kjer pravi "če
                           je poslanec izvoljen za predsednika in podpredsednika vlade",  "ali"
                           podpredsednika je verjetno še boljše.  </p>
                        <p>Nadalje predlagam, da se prvi stavek 20. člena uvrsti v 19. člen, ker
                           govori o tem, da ima poslanec pravico postaviti poslansko vprašanje v
                           zvezi z delom vlade ali posameznega ministrstva. To je njegova pravica in
                           se naj ta del uvrsti v 19. člen kot zadnja alinea.</p>
                        <p>Predlagam, da se 21. in 22. člen združita in da se v 22. členu namesto
                           "poslanec ima pravico" veže iz 21. člena besedilo samo z besedico in.
                           Podobno, kot je že razmišljal tudi nekdo pred mano oziroma gospod Potrč,
                           predlagam, da se v 22. člen vstavi tudi naslednje besedilo: "Poslancem
                           zagotavlja strokovno analitska služba zbora potrebne informacije, podatke
                           in razlage, ki so v zvezi z vprašanji v Državnem zboru", zato, da ne bomo
                           prepuščeni tako  zares samemu sebi kot so že drugi poslanci to tudi
                           dognali. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Smole.</p>
                     </sp>
                     <sp who="#sp.SmoleJože">
                        <speaker>JOŽE SMOLE:</speaker>
                        <p>Spoštovani! Vlada je pripravila osnutek tega zakona o poslancih in
                           mislim, da je zelo koristno, kar je naredila vlada in zato se ne morem
                           strinjati s predlogom, da bi zdajle končno ta predlog oblikovala Komisija
                           za volitve, imenovanja in administrativne zadeve. Po pojem mnenju bi bila
                           popolnoma normalna pot, da se na osnovi današnje razprave, pripomb in
                           seveda tudi pripomb, ki so jih imela delovna telesa kot je Komisija za
                           volitve, imenovanja in administrativne zadeve, zadolži vlado, da pripravi
                           predlog zakona o poslancih. To je za mene normalna pot. Seveda se moramo
                           o tem opredeliti, ker je tu predlog Komisije za volitve, imenovanja in
                           administrativne zadeve, da bi ona prevzela to delo.</p>
                        <p>Zelo podpiram že izraženo mnenje, da je treba zagotoviti nezdružljivost
                           funkcije poslanca s funkcijo člana vlade. Zavedam se, da v svetu
                           obstajajo različne rešitve in tudi v mnogih parlamentarnih državah, kjer
                           je načelo o delitvi zakonodajne oblasti, izvršne in sodne, da so v
                           nekaterih državah vendarle člani vlade tudi poslanci. Pri tem se kaj
                           veliko na izkušnje posameznih držav ne moremo sklicevati. Vendar,
                           izhajajoč iz naših pogojev se mi zdi, da bi bila za nas edino pravilna
                           pot, da razdelimo funkcijo člana vlade in funkcijo poslanca. Pri nas se
                           je ta povezava pokazala zelo, zelo slaba. Navedeno je bilo nekaj
                           konkretnih primerov in jih tukaj ne bi obnavljal.  Ne morem se strinjati
                           s kolegom Peršakom, da bi bila pri takšni delitvi vlada manj politična.
                           Vlada je lahko zelo politična in politično odgovorna, ni pa rečeno, da
                           mora biti vlada sestavljena iz poslancev parlamenta. Zato se absolutno
                           zavzemam, da to dilemo, s katero se že večkrat srečujemo, razčistimo do
                           konca in seveda se bom zavzemal za to, da je funkcija  poslanca
                           nezdružljiva s funkcijo člana vlade. Strinjam se z gospodom Polajnarjem,
                           da je treba te stvari razčistiti že pred volitvami, da potem ne bi
                           prihajalo do kakršnih koli nejasnosti, zato mislim, da je ena od
                           pomembnih zadev v današnji razpravi, da to razčistimo.</p>
                        <p>Mislim, da ne bo nobenih nejasnosti glede nezdružljivosti poslanca v
                           nadzornih organih gospodarskih družb. To sploh ne more biti sporno. Glede
                           dileme, o kateri je tudi gospod Buser govoril se strinjam, da funkcija
                           poslanca vendarle ni poklic. Poslanec bo profesionalno opravljal svojo
                           funkcijo poslanca, vendar to ne pomeni, da je zdaj pristal v nekem novem
                           poklicu in bo ta poklic ne vem koliko časa tudi obdržal. Zato mislim, da
                           bi morala biti ta določila zelo elastična, zlasti pa ne bi smela
                           prekiniti normalne povezave s poklicem, ki ga je nekdo opravljal pred
                           izvolitvijo v parlament. Globoko se zavedam, da če se štiri leta prekine
                           takšno ali drugačno delo v poklicu, je seveda to zelo slabo, pa ne samo
                           za univerzitetnega profesorja ali pa za zdravnika, ampak tudi za druge
                           poklice, skratka za poklice nasploh. Poleg tega mislim, da bi bilo napak,
                           če bi zdajle trasirali pot, da bomo imeli kar neke poslance kot poklicne
                           poslance, ki bodo na večne čase poklicni poslanci. Glede vloge političnih
                           strank v parlamentu se v nekaterih točkah ne strinjam z razlago kolege
                           Polajnarja. Gotovo je, da bo v parlamentu boj političnih strank. Toda to
                           ni edina dimenzija. Poslanci, po mojem prepričanju, ne bodo odgovarjali
                           samo svojim političnim strankam, ampak bodo odgovarjali tudi svojim
                           volivcem. In lahko pride seveda  do velikih razlik med razpoloženjem
                           volivcev  tudi v času njegovega mandata in pa stališčem njegove stranke.
                           Zaradi tega sem proti temu, da bi uvedli absolutno dominacijo političnih
                           strank v parlamentu in da bi stranke s tem direktno vplivale na poslance
                           glede izjasnjevanja o posameznih predlogih. Gotovo je, da bodo stranke in
                           poslanski klubi igrali pomembno vlogo, nikakor pa ne morejo imeti
                           dominantne vloge ali pa, da bi zdajle vse poslance podredili, da bodo
                           samo ekspoziture posameznih političnih strank, pri tem pa zmanjšali
                            odgovornost poslanca do volivcev tam, kjer so ga pač volivci izvolili.
                           Poleg tega v bodočem parlamentu ne bodo samo poslanci, ki jih bodo
                           kandidirale stranke, ampak bodo tudi poslanci, ki jih bodo kandidirali
                           neposredno državljani in potemtakem bomo imeli tudi neodvisne poslance v
                           prihodnjem parlamentu. Zato se ne morem strinjati s predlogom gospoda
                           Polajnarja, da bi v tem zakonu vse skupaj spremenili v dominantno vlogo
                           političnih strank v parlamentu.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Tomše.</p>
                     </sp>
                     <sp who="#sp.TomšeIvan">
                        <speaker>IVAN TOMŠE:</speaker>
                        <p>Hvala lepa, gospod predsedujoči, za besedo. Gospe in gospodje poslanci!
                           Tri zadeve imam, in sicer ena zadeva kot predlog, da se 14. član dejansko
                           spremeni. Niti osnovni tekst niti varianta za mene nista sprejemljiva, če
                           izhajamo iz izhodišča, da sta zakonodajna in izvršna oblast ločeni, potem
                           ni dileme, ali se to da združiti ali ne. Namesto tega teksta bi
                           predlagal, da se napiše popolnoma nov tekst, da sta zakonodajna in
                           izvršna oblast ločeni, zato ni združljiv položaj ministra v vladi in
                           poslanca v državnem zboru. Mislim, da je taka dikcija ali podobna, nisem
                           študiral formulacije, edina sprejemljiva in prenehali razpravo ali-ali,
                           ker je treba to dejansko ločiti. Tako mora biti tudi tretji segment,
                           sodna oblast, popolnoma ločena od teh dveh oblasti.</p>
                        <p>Imam pa dve zadevi tudi v premislek za sestavljalko ali sestavljalca
                           končnega predloga. In sicer gre za 13. člen, ki zagotavlja poslancu, ki
                           je kjerkoli v delovnem razmerju, da se vrne na isto delo ali na neko
                           podobno delo. Če se ne bi nič bistvenega v državi Sloveniji ne
                           spremenilo, potem je 13. člen tako formulirano sprejemljiv. Vendar v
                           mandatu, najkasneje v mandatu naslednjega Državnega zbora, se bo v
                           Sloveniji zgodilo nekaj bistvenega. Zato ta člen ni garancija v smislu
                           moratorija delovnega razmerja in tudi nekaj drugega se bo zgodilo. Na kaj
                           mislim? Gre za proces lastninjenja. V tem času se bodo v podjetjih
                           pojavili lastniki kapitala, ki bodo na ta člen gledali popolnoma drugače,
                           kot danes gledajo sedanji menedžerji ali pa direktorji družbenih ali
                           podobnih podjetij. Ta člen, po moji oceni, ne zagotavlja, da lastniki
                           kapitala po izteku mandata tistim poslancem ne bodo izrekli - tu imaš
                           delovno knjižico. Plediram za to, da je treba premisliti in iskati večjo
                           garancijo v 13. členu za vse poslance, ki so danes v delovnem razmerju in
                           bi jutri lahko opravljali profesionalno svoj poslanski mandat.</p>
                        <p>Gre pa ob tem 13. členu še za nekaj drugega. Poslanec, ki bo tu v
                           skupščini, ne sme to, ne sme drugo, itd. V tem času bo v državi Sloveniji
                           tekel proces lastninjena in poslanec bo izločen iz teh procesov
                           lastninjenja. Zdaj je vprašanje, ki ga zastavljam v razmislek
                           sestavljalcu, ali ni umestno, da bi v tem zakonu zapisali, da ne more
                           biti poslanec, ki je v podjetju itd., izločen iz procesov lastninjenja.
                           Ali ni tudi to neka garancija, ki bi v tem zakonu morala biti zapisana.
                           Kako bomo mi s temi delnicami, ali bodo to državne delnice ali delnice v
                           podjetju itn., še ne vemo, kajti končnega teksta zakona o lastninjenju
                           ni, vendar kakorkoli se bo dogajalo, poslanec, ki je bil v podjetju,
                           najbrž ne bi smel biti v času opravljanja poslanskega mandata izločen iz
                           procesov lastninjenja in mislim, da bi mu moral ta zakon to tudi
                           zagotavljati.  V nasprotnem primeru bodo lastniki ugotovili, da ta ni v
                           podjetju in zato ni upravičen do lastninjenja. To je v zvezi s 13. členom
                           v razmislek.</p>
                        <p>Posebej se mi zdi pomembno, da bi ta zakon imel tudi določilo o plači.
                           Plača poslanca, po moji oceni, ne more biti več v pristojnosti
                           parlamentarne komisije, ki na osnovi nekih količnikov zagotavlja poslancu
                           plačo. Plača bi morala biti vsaj načelno opredeljena tudi v tem zakonu,
                           tako da vsa slovenska javnost ve, da bo imela profesionalne poslance, ki
                           bodo zaslužili vsaj od - do, če že ni moč zapisati celotnega zneska.
                           Plediram za to, da v pripravi predloga razmislimo tudi o tem, ali ne bi
                           bilo umestno vnesti v ta zakon tudi določila o plačah profesionalnih
                           poslancev. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Potočnik.</p>
                     </sp>
                     <sp who="#sp.PotočnikFranc">
                        <speaker>FRANC POTOČNIK:</speaker>
                        <p>V Slovenski ljudski stranki podpiramo sprejem tega zakona in to še pred
                           razpisom volitev, tako da bodo kandidati vedeli, v kaj se podajajo.
                           Strinjamo se s poročilom Komisije za volitve, imenovanja in
                           administrativne zadeve, da ne bi ponavljal vseh teh stvari. Konkretno pa
                           bi govoril o 14. členu, pri katerem edinem je napisana tudi varianta. V
                           stranki podpiramo osnovno besedilo 14. člena, kar pomeni, da podpiramo
                           nezdružljivost funkcije poslanca in člana vlade s tem da bi verjetno
                           morali tam, kot je že gospod Buser rekel, poleg predsednika vlade
                           napisati tudi podpredsednika vlade in najbrž pri ministrih tudi
                           namestnike ministrov, če bodo po novem zakonu o vladi tudi namestniki
                           ministrov.</p>
                        <p>Ni pa rešeno vprašanje, kaj se zgodi, če med mandatom skupščine pride do
                           zamenjave vlade. Predlagamo v tem primeru, da se vrne mandat tistemu
                           poslancu, ki je zaradi tega, ker je postal minister, svoj mandat odstopil
                           naslednjemu na listi. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Toplak, prosim.</p>
                     </sp>
                     <sp who="#sp.ToplakLudvik">
                        <speaker>DR. LUDVIK TOPLAK:</speaker>
                        <p>Gospe in gospodje! Samo z nekaj besedami bi opozoril na problem delitve
                           oblasti, na kar je predvsem gospod Smole in nekateri drugi poslanci že
                           opozoril. Gre za vprašanje odnosa pripravniške izvršilne in drugih
                           oblasti, gre za vprašanje hierarhije odgovornosti. Mislim, da je
                           situacija, v kateri smo še danes in v kakršni smo bili ves čas od zadnjih
                           volitev, da so strankarski šefi hkrati poslanci in da so zasedli ključne
                           pozicije v vladi, trezno in dolgoročno gledano nevzdržna. Zato se nam je
                           čudno zgodilo, da se je politična moč, center politične moči iz
                           parlamenta prenesel v vlado. Poslanec - predsednik vlade. Pa recimo, da
                           je  bilo v tem prvem obdobju, ko smo formirali in oblikovali državo, to
                           razumljivo. Mislim, če resno oblikujemo sistem države, kar nedvomno bomo
                           morali, moramo to stvar diferencirati. Zato je tudi razumljivo, da se je
                           vsa teža političnega odločanja prenesla v sfere izvršilne oblasti. Za
                           mene se politika konča, začne se v stranki, konča se v parlamentu, vlada
                           je pa izvršilno telo, ki mora zakone samo izvrševati. Pri nas se je pa
                           zgodilo, da so bili zakoni sprejeti, potem pa se je začelo politizirati v
                           vladi, če in kako bomo zakone izvrševali. Prihajalo je do razkolov v
                           vladi, parlament pa je bil - da ne rečemo - prostor za javnost. Resnica
                           je, da se je vsa teža politične moči koncentrirala v vladi. Zato imajo ta
                           opozorila nekaterih današnjih opozicijskih strank svojo težo in mislim,
                           da bomo morali v naprej o tej stvari malo razmisliti in prav s tem
                           zakonom naj predlagatelj upošteva določene, zlasti izkušnje dežel z
                           daljšo politično tradicijo.</p>
                        <p>Pri nas smo pač mislili, da, če je strankarski šef, mora biti poslanec
                           Družbenopolitičnega zbora in mora biti tudi odgovoren in ključni človek v
                           vladi. To se je zgodilo: Rupel, Peterle, Šešerko, Pirnat, Žakelj, da ne
                           naštevam drugih. Strankarski šefi, ki sedijo v vladi. Pa Bavčar, ki sedi
                           danes v vladi.</p>
                        <p>Mislim, da gre za fundamentalno vprašanje, ki je sicer v pravni teoriji,
                           teoriji države, že dodelano, že dorečeno in če bi tako nadaljevali, bi v
                           resnici nadaljevali z osnovno šolo demokracije. Jaz pa mislim, da smo
                           zreli za kaj drugega. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Pregelj.</p>
                     </sp>
                     <sp who="#sp.PregeljŽarko">
                        <speaker>ŽARKO PREGELJ:</speaker>
                        <p>Spoštovani! Imam nekoliko nenavadno pripombo oziroma dvom, in sicer gre
                           za 6., 7. in za 8. člen. V teh treh členih, v bistvu približno v vseh
                           treh enako, je govor o potrditvi mandata na 1. seji Državnega zbora.
                           Predlagano je, da naj bi poslanske mandate novoizvoljenim poslancem
                           potrdil Državni zbor, se pravi, da bi sami sebi potrdili mandat. To
                           razumem sicer lahko kot nekakšno vljudnostno gesto oziroma nekakšno
                           priznavanje med poslanci, da se pač priznavajo kot enakopravni partnerji,
                           toda zadeva je nekoliko nenavadna. Pozneje se izkaže, da se pri pritožbi
                           lahko uporabi Ustavno sodišče, torej je v bistvu Ustavno sodišče tisto,
                           ki zadevo dokončno odloči in tudi tukaj je lahko zadeva problematična, če
                           je pa nek kandidat, ki je bil izvoljen za poslanca, dobil določeno
                           podporo volivcev, so ga v bistvu volivci izvolili in ga potem lahko, kot
                           kaže, drugi izvoljeni kandidati ne potrdijo. Mislim, da v teh členih
                           manjka vsaj to, kar smo včasih rekli: mnenje Mandatno-imunitetne komisije
                           ali nekaj podobnega. Verjetno bi bilo treba vsaj to vključiti, da se pač
                           mandat potrdi na podlagi tega mnenja in to mnenje ima potem neko sodno
                           odgovornost in na tej podlagi je lahko potem tudi možna pritožba na
                           Ustavno sodišče.</p>
                        <p>Drugače pa se strinjam, da je potrebno pri 9. členu, kjer se omenja, da
                            lahko poslancu preneha mandat, nekoliko podrobneje opisati problem,
                           zaradi česa lahko sam odstopi, razlogi odstopa, to bi bil problem
                           prisile. Jasno je, da vsak lahko reče, da iz zdravstvenih razlogov, ampak
                           ti zdravstveni razlogi morajo biti dokazljivi. Zelo pomembno se mi pa
                           zdi, do kdaj lahko kdo odstopi. Tukaj bi lahko prihajalo takoj po
                           volitvah do raznih mahinacij, da bi nekateri lahko pač odstopali mesta
                           kandidatov, ki so na državni listi nekoliko nižje.</p>
                        <p>Sam odstop je v bistvu tudi problem odgovornosti do volivcev. Volivci so
                           izvolili določenega kandidata ne glede na sistem volitev in je odstop
                           tudi odnos do volivcev in kot tak verjetno takoj na začetku zelo
                           problematičen akt.</p>
                        <p>Pri 10. členu se sicer strinjam, da poslanec ne sme poklicno opravljati
                           funkcije v organih lokalnih skupnosti. Opozarjam, da utegne biti nekoliko
                           problematična tudi  neplačana funkcija v organih lokalnih skupnosti,
                           namreč časovno se te zadeve večkrat zelo rade križajo, tako da bi kazalo
                           razmisliti, ali je smiselno, da je poslanec državnega zbora hkrati lahko
                           tudi poslanec v organih lokalnih skupnosti.</p>
                        <p>Pri 14. členu se strinjam s predhodniki, ki se zavzemajo, da poslanec ne
                           more biti tudi član vlade, niti predsednik niti podpredsednik. Strinjam
                           se z nezdružljivostjo zakonodajne in izvršne oblasti in verjetno je
                           nesmiselno ožiti krog ljudi, ki odločajo, kajti na ta način se potem oži
                            krog tistih, ki odločajo in se popolnoma izničuje ali deloma izničuje
                           kontrolna funkcija Državnega zbora.</p>
                        <p>Pri 15. členu bi kazalo določiti upravičene razloge ali pa zdaj to
                           zapisati, da naj to predvidi poslovnik, kajti to je verjetno stvar
                           poslovnika, sicer se pa strinjam, da je ta dolžnost udeleževanja sej
                           verjetno primerljiva z dolžnostjo v delovnih razmerjih v skladu z
                           zakonom, ki to ureja.</p>
                        <p>To bi bilo v glavnem vse. Mislim, da bi bil s temi popravki lahko ta
                           zakon sprejemljiv. Hvala.</p>
                     </sp>
                     <sp who="#sp.PeršakAnton">
                        <speaker> PODPREDSEDNIK ANTON PERŠAK:</speaker>
                        <p>Gospod Halb je še prijavljen.</p>
                     </sp>
                     <sp who="#sp.HalbJanko">
                        <speaker>JANKO HALB:</speaker>
                        <p>Spoštovani zbor! Najprej sem zelo začuden, da je naslov osnutka "zakon o
                           poslancih". Iz razprave je tudi razvidno, da se prav nobena poslanka še
                           ni oglasila, po drugi strani pa so bile že posredne zahteve, da ima
                           stranka, ki ima toliko in toliko žensk poslank, lahko dodatno denarno
                            stimulacijo. Upam, da se bodo tudi poslanke oglasile. Najprej bi podprl
                           to, da se naslov glasi: osnutek zakona o poslancih in poslankah ali
                           kakorkoli. In potem se že v samem 1. členu zavleče naprej, da že
                           državljani izvolijo poslance. Torej uzakonimo tudi, da so poslanci samo
                           moškega spola in da jih samo moški volijo. Pa to malo za karikiranje tega
                           zakona.</p>
                        <p>Naslednja taka zadeva je, da je osnutek zakona pripravila vlada, medtem
                           ko pa poslanci ne predlagamo osnutka zakona o vladi, kar bi bilo, recimo,
                           za medsebojno razmerje včasih tudi zelo dobro, oziroma bi morali še prej
                           sprejeti zakon o vladi in potem o poslancih. Zdaj se pa še malo
                           sprehodimo po členih.</p>
                        <p>Jasno je, da je osnutek zakona pisan po meri sedanje vlade, sedanjih
                           ministrov, aludira na sedanje poslance in mogoče se malo predvideva, kdo
                           naj bi bili bodoči poslanci.</p>
                        <p>V 3. členu se osebno zavzemam tudi za dispozitivno načelo, torej, da je
                           možno to opravljati tudi poklicno; vsekakor pa za čvrstejšo garancijo
                           potem; tudi v zvezi s 13. členom je verjetno potrebno določiti, da je to
                           delovno razmerje in kdo je delodajalec. Ne vem zdaj, ali je Državni zbor
                           delodajalec ali je posebna služba, ki je v 23. členu delodajalec, torej
                           kdo s kom in v kakšen odnos vstopa. Vsekakor, če je funkcija poklicna,
                           mora biti opredeljeno tudi delovno razmerje.</p>
                        <p>V 9. členu se govori o prenehanju poslanskega mandata. Zdaj iz vseh teh
                           alinej se šteje, da je to predčasno prenehanje dela, mislim mandata in
                           verjetno potem tudi predčasno prenehanje delovnega razmerja, ker se
                           verjetno delovno razmerje mora pogojevati z maksimalno dolžino mandata,
                           torej delo za določen čas. Seveda, predčasno prenehanje mandata je eno,
                           kar pogojuje redno prenehanje mandata, pa upam, da je vsaj z izvolitvijo
                           drugih poslancev, sprejema drugih mandatov, torej da je tudi z volitvami
                           prenehanje mandatov, mogoče bi bila to kot dodatna alinea. Dva govornika
                           sta se dotaknila zadnje alinee, če odstopi. Odstop poslanca je temeljna
                           pravica; ne bi toliko opredeljeval, kaj so razlogi za odstop, lahko je
                           čisto formalni razlog, ni pa definiran ali ni uveden inštitut odpoklicev
                           poslancev. Namreč, prav tisto je ta odpoklic, da že, ko se nekdo za
                           kandidaturo odloči, tudi v naprej ve, kdaj ga lahko kdo odpokliče. In
                           odpokliče ga lahko volilna baza, vprašanje je, ker je po ustavi in po 1.
                           in 2. členu predstavnik vsega ljudstva, ali stranka poslanca lahko
                           odpokliče in zakaj ga lahko odpokliče in na kakšen način. Volilna enota
                           je tista temeljna baza, volilni okraj je samo tehnično sredstvo ali
                           tehnični način glasovanja in je vprašanje, kako bi to funkcioniralo, če
                           bi ga del volivcev ali del volilne enote ali okolje, kjer je poslanec
                           doma, želelo odpoklicati, medtem ko se drugi ne strinjajo. Ali je to
                           kakšen demokratičen način, da nekdo "halo" zažene, ta naj odstopi, ga
                           odpokličemo, zbere tri podpise in se postopek sproži. Želim, da
                           predlagatelj konkretizira pojem odpoklica poslanca.</p>
                        <p>10. člen določa, da ne moreš biti poslanec hkrati na delu v državnih
                           organih in tudi na lokalnem nivoju. Vprašanje je, ali nepoklicno ali
                           poklicno na lokalnem nivoju. Proti koncu bom povedal, da ta zakon nima
                           prehodnih določb, ker če se spomnite famozne razprave o javnih zavodih,
                           takrat so bile tudi v prehodnih določbah, da se morajo po sprejemu zakona
                           v treh mesecih novi mandati oziroma novi vodilni vodje ali direktorji
                           zavodov izvoliti, medtem ko je kasnejša redakcija zakona določala do
                           izteka mandata. Zdaj je vprašanje, ali je mandat na lokalnem nivoju
                           takega pomena, da ga tudi nepoklicno ne more poslanec vse do konca
                           mandata izpeljati, ker veliko nas je tudi po raznih občinskih skupščinah,
                           izvršnih svetih. Vemo, da so to tudi zadnji mandati in zdaj tam
                           zamenjevati celo strukturo, to je potem verjetno potrebno narediti tudi
                           nove volitve v lokalnih skupnostih. Zdaj je vprašanje, ali poslanski
                           mandat v občinskih skupščinah s tem tudi preneha ali ne.</p>
                        <p>13. člen. Dodal bi še določilo, ki tu manjka. Prav zato sem pri prejšnjih
                           členih, pri 3. govoril o delovnem razmerju, da se delodajalec postavi,
                           tukaj pa verjetno mora biti navedeno, ali se k istemu delodajalcu ali je
                           delodajalec lahko imaginaren, ker nastopijo različni momenti od tega, da
                           te nekdo odpusti, da postaneš tehnološki ali kakršenkoli administrativen
                           presežek, da gre delodajalec in firma v stečaj, da preneha obratovati.
                           Recimo,</p>
                        <p>obrtniki oddajajo obrtna dovoljenja in je vprašanje, kakšna je pravna
                           varnost. Verjetno imajo poslanci pravico, da se tudi v tem primeru ali
                           lahko upokojijo ali pa da jih sprejme "borza dela". Čudno bo, če nekdo,
                           recimo, pa ne po predčasnem prenehanju mandata, ker če ti predčasno
                           preneha mandat, potem ti nekdo privošči, seveda tudi ne na "borzi dela",
                           ampak ob rednem mandatu, da kdo ne najde ustrezne rešitve, bo prejemal
                           državno podporo na "borzi dela".</p>
                        <p>V 14. členu se zavzemam za to, da je izvršilna in zakonodajna oblast
                           ločena, torej minister in poslanec. Zame sta pa nezadostno definirana 21.
                           in 22. člena. Velikokrat sem že na tem mestu govoril tudi o materialni
                           infrastrukturi, možnosti opravljanja poslanskega mandata, pa govorim to
                           predvsem zaradi tega, ker ni bil sprejet domicilni mandat in sedanji
                           poslanci, delegati, ki smo zunaj Ljubljane in ožje okolice, to zelo
                           čutimo tudi na lastni koži in ne bi želel, da se novi poslanci srečujejo
                           s podobnimi problemi.</p>
                        <p>21. člen je sprejemljiv, ker je samo splošen, torej gradivo in vse
                           komunikacijske zveze v sedežu Državnega zbora. To je v redu. Če beremo
                           22. člen je v 2. drugi vrstici oziroma bom prebral vsega in bom
                           obrazložil, kaj je sporno: "Poslanec ima pravico zahtevati od službe
                           Državnega zbora...", ki tudi ne vem, ali je že konstituirana, ali se
                           sekretariati iz sedanjega delegatskega sistema skupščine kar po
                           avtomatizmu prenesejo v službe zbora, ali se bo ta služba novo formirala,
                           kdo bo tu zaposlen, kakšne kvalitete bo ta služba, torej, da se to
                           opredeli; in pa potem vsa potrebna strokovna pojasnila, kar je čisto
                           korektno, in, to je pa najbolj sporno: "in vse druge storitve, potrebne
                           za opravljanje njegove funkcije". Prav zaradi tega sem govoril, da je
                           mogoče tudi po meri sedanje vlade, sedanjih ministrov ta zakon tako
                           napisan  in prav ta besedica  "vse druge storitve" v tem členu je zelo
                           raztegljiva. Tu je že zdaj tudi sporno vprašanje, kako se koristijo samo
                           službeni avtomobili, potem povračilo stroškov prevoza na delo, ker v
                           Državnem zboru imaš redno delovno razmerje; potem stanovanje in
                           stanovanjske pravice. Skratka, zelo raztegljivo je in če imaš res s tem,
                           ko opravljaš poslanski mandat poklicno, vse te možnosti zadovoljene,
                           potem jih naštejmo minimalne ali pa omejimo maksimalne. Od ene do druge
                           skrajnosti to ni možno raztegovati, ker kdor bo bližji skledi, bo imel
                           več teh pravic, nekdo drug pa ne. Zavzemam se, da je za vse enako in
                           naprej jasno, kaj lahko vse koristiš.</p>
                        <p>Pri 23. členu je nakazana zakonska ali kazenska odgovornost in zakaj
                           poslanec ne more biti kaznovan. Strinjam se, da je to za vse, kar je v
                           Državnem zboru na sejah delovnih teles in plenarnega zasedanja ali
                           zasedanja celotnega zbora rečenega, nekaj drugega pa je javno nastopanje
                           ali kakršnokoli drugo nastopanje, razen v parlamentu, ker ne vem, ali
                           obstaja kodeks o javnem obnašanju poslancev med mandatom. Drugo je, ko je
                           volilna kampanja, vendar je neka norma o javnem nastopanju, ker najbolj
                           nerodno je, če poslanec poslanca v javnosti kritizira. Tu je že
                           vprašanje, ali lahko poslanec naslovi na poslanca kakšno vprašanje, ker
                           imam osebne izkušnje iz tega.</p>
                        <p>To je potrebno določiti. V ilustracijo bi pa zelo rad vsaj tri, štiri
                           prevode zakonov o poslancih v nekaterih drugih državah. Verjetno je
                           Madžarska sprejela novi zakon o poslancih, verjetno ima Nemčija
                           "perfektnega", tudi ne nazadnje Amerika, ker pri nekaterih zakonskih
                           opredelitvah smo dobili tudi servisirano, zelo pedantno je bilo to pri
                           zakonu o vojaških zadevah, obrambi in vojaški dolžnosti, bi zelo rad
                           videl tudi tukaj kakšen tak prevod in potem bomo verjetno veliko lažje
                           odločali, katere norme v zakonu narediti in katerih ne.</p>
                        <p>Pred končno določbo pa bi predlagal, da je tudi neke vrste prehodna
                           določba, ker če smo v ustavnem zakonu za izvedbo ustave dali prehodne
                           določbe, v zakonu o volitvah v Državni zbor in svetu so prehodne določbe,
                           mislim, da bodo poslanci naslednjega sklica, naslednjih mandatov želeli
                           in ta zakon spreminjali in da se vsaj to ve, da je to za volitve v
                           poslanske mandate za te volitve. To kar sem govoril o dokončanju mandatov
                           na občinskih nivojih ali kakršnihkoli drugih, o tem, kdo je v kakšnih
                           zavodih, v nadzornih telesih - skratka, to predlagam, da se dopolni.
                           Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Proceduralno bo gospod Tomšič predlagal.</p>
                     </sp>
                     <sp who="#sp.TomšičFrance">
                        <speaker>FRANCE TOMŠIČ:</speaker>
                        <p>Spoštovane kolegice in kolegi! Mislim, da ne razmišljam sam tako. Imam
                           občutek, da želimo ta podij spremeniti v predvolilno kampanjo. Dve uri
                           smo govorili o osnutku zakona o poslancih. Če pa pogledamo, kaj je bilo
                           konkretnega predlagano, mislim, da ni vsega skupaj za 5 minut. Zato bi
                           vas lepo prosil, imamo še veliko osnutkov, da morda iz vsake stranke
                           pride nekdo, pove kako in kaj; če se pa strinja, pa sploh ni potrebno, da
                           hodi gor. Če bo zdaj vsak od nas šel po členih, to se strinjam, to je
                           krasno, samo tukaj bi pa to in to dodal, potem mi letos teh volitev
                           gotovo ne bomo izpeljali. Prosim, da gre hitreje naprej, že skoraj nismo
                           sklepčni in bo še slabše. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Ne da skoraj nismo, ampak nismo sklepčni! Medtem ko upam, da se bodo naši
                           kolegi ponovno vrnili v dvorano, predlagam, da zbor sprejme sklep v zvezi
                           s tem. Nekateri ste sicer predlagali, da predlaga zbor, da vlada pripravi
                           predlog zakona. Glede na to, da sta druga zbora sprejela sklep, sledila
                           priporočilu Komisije za volitve, imenovanja in administrativne zadeve in
                           glede na to, da se nam s tem zakonom mudi, predlagam, da sprejmemo sklep,
                           ki bo skladen s sklepom drugih dveh zborov, bo pa vendar vključeval tudi
                           vlado. In sicer, da bi se sklep glasil:</p>
                        <p>1. Zbor sprejema predlog za izdajo zakona o poslancih, z osnutkom
                           zakona.</p>
                        <p>2. Zbor nalaga Komisiji za volitve, imenovanja in administrativne zadeve,
                           da ob upoštevanju razprave na zboru in na delovnih telesih ter v
                           sodelovanju z Vlado Republike Slovenije čim prej pripravi predlog zakona,
                           tako da bo zbor predlog zakona lahko obravnaval že na seji 23. in
                           24.9.1992.</p>
                        <p>Se pravi, da se Vlada, predvsem pa Ministrstvo za zakonodajo vključi v to
                           delo, da pa ostanemo skladni z drugima zboroma, ker sicer je nemogoče
                           karkoli narediti, ker je usklajevanje možno šele naslednji teden, ker
                           Zbora združenega dela danes ni.</p>
                        <p>Če nihče ne ugovarja takemu sklepu, predlagam, da o njem glasujemo.
                           Ugotavljam navzočnost. <stage type="vote">(43 poslancev.)</stage>
                        </p>
                        <p>Kdor je za, naj, prosim, glasuje! <stage type="vote">(38 poslancev za.)</stage> Je
                           kdo proti? <stage type="vote">(1  poslanec proti.)</stage>  Se je kdo vzdržal?
                              <stage type="vote">(4 poslanci vzdržani.)</stage>
                        </p>
                        <p>Ugotavljam, da je sklep sprejet.</p>
                     </sp>
                  </div>
                  <div xml:id="div.1.1.2.3" ana="#PAR.TDR" n="4" corresp="#toc.2.3">
                     <sp who="#sp.PeršakAnton">
                        <p>Prehajam na
                           <title>4. TOČKO DNEVNEGA REDA: PREDLOG ZA IZDAJO ZAKONA O EVIDENCI
                              VOLILNE PRAVICE, Z OSNUTKOM ZAKONA</title>.</p>
                        <p>Predlog za izdajo zakona z osnutkom zakona je v obravnavo predložila
                           Vlada Republike Slovenije. Obravnavala sta ga Zakonodajno-pravna
                           komisija, ki je menila, da so podani razlogi za predlagano združitev faze
                           zakonodajnega postopka in Komisija za notranjo politiko, ki podpira
                           predlog za izdajo zakona, z osnutkom. Predstavnik vlade Republike
                           Slovenije k tej točki je gospod Tratnik, ki ne želi besede. Želijo besedo
                           poročevalci delovnih teles? <stage type="debate">(Ne.)</stage>
                        </p>
                        <p>Odpiram razpravo. Želi kdo razpravljati o tem predlogu oziroma osnutku
                           zakona? Če ne, zaključujem razpravo.</p>
                        <p>Zboru predlagam naslednji sklep:</p>
                        <p>1. Zbor sprejema predlog  za izdajo zakona o evidenci volilne pravice, z
                           osnutkom zakona.</p>
                        <p>2. Zbor nalaga predlagatelju, Vladi Republike Slovenije, da ob
                           upoštevanju razprave v delovnih telesih čim prej pripravi predlog zakona,
                           tako da bo zbor predlog zakona lahko obravnaval že na seji 23. in
                           24.9.1992.</p>
                        <p>Želi o predlogu sklepa kdo razpravljati? <stage type="debate">(Ne.)</stage>
                        </p>
                        <p>Ugotavljam navzočnost. <stage type="vote">(38 poslancev.)</stage>  Vse poslance
                           prosim, če pridete glasovat. <stage type="vote">(41 poslancev.)</stage>
                        </p>
                        <p>Kdor je za, naj, prosim, glasuje! <stage type="vote">(40 poslancev za.)</stage> Je
                           kdo proti? <stage type="vote">(Nihče.)</stage> Se je kdo vzdržal?
                              <stage type="vote">(Nihče.)</stage>
                        </p>
                        <p>Ugotavljam, da je s 40 glasovi "za" predlagani sklep soglasno
                           sprejet.</p>
                     </sp>
                  </div>
                  <div xml:id="div.1.1.2.4" ana="#PAR.TDR" n="5" corresp="#toc.2.4">
                     <sp who="#sp.PeršakAnton">
                        <p>Prehajam na
                           <title>5. TOČKO DNEVNEGA REDA: PREDLOG ZA IZDAJO ZAKONA O POLITIČNIH
                              STRANKAH, Z OSNUTKOM ZAKONA</title>.</p>
                        <p>Predlog za izdajo zakona, z osnutkom zakona je v obravnavo predložila
                           Vlada Republike Slovenije. Obravnavala sta ga Zakonodajno-pravna komisija
                           in Komisija za notranjo politiko, ki podpira predlog za izdajo zakona, z
                           osnutkom zakona. Predstavnik Vlade Republike Slovenije k tej točki je
                           gospod Tratnik, ki ne želi besede.</p>
                        <p>Želijo besedo poročevalci delovnih teles? <stage type="debate">(Ne.)</stage>
                        </p>
                        <p>Odpiram razpravo. Kdo želi razpravljati? Prosim, Metka Mencin.</p>
                     </sp>
                     <sp who="#sp.MencinMetka">
                        <speaker>METKA MENCIN:</speaker>
                        <p>Spoštovane poslanke, spoštovani poslanci! Pojasnila bi predlog Komisije
                           za žensko politiko v zvezi s financiranjem strank. Komisija je ta predlog
                           pripravila že julija, torej še preden je osnutek prišel v skupščinsko
                           proceduro in potem smo s korespondenčno sejo julijski sklep samo
                           potrdile. Zakona o volitvah v Državni zbor in Državni svet delno
                           upoštevata načelo, naj bi bile v najvišjem predstavniškem telesu
                           zastopane različne skupine prebivalstva. Zakon o volitvah v Državni svet,
                           npr. zagotavlja zastopstvo nosilcev socialnih, poklicnih, lokalnih
                           interesov, zakon za volitve v Državni zbor pa to zagotavlja tudi
                           italijanski in madžarski manjšini. Po mnenju Komisije za žensko politiko
                           je zahteva po enaki politični zastopanosti obeh spolov enako legitimna
                           kot zahteva, npr. po regionalni, nacionalni zastopanosti in menimo, da bi
                           to morala na nek način upoštevati tudi zakonodaja.</p>
                        <p>Vladi je komisija zato julija letos poslala predlog, naj v zakonodaji, ki
                           bo urejala financiranje strank, predvidi rešitev, ki bi pomenila
                           vzpodbudo političnim strankam, da pri sestavi svojih kandidatnih list za
                           volitve v Državni zbor upoštevajo tudi načelo enake politične
                           zastopanosti obeh spolov.</p>
                        <p>Komisija je ponudila predlog, naj bo delež sredstev, ki jih bo stranka
                           dobila iz proračuna, delno odvisen tudi od tega, v kakšni meri je to
                           načelo na svojih kandidatnih listah dejansko upoštevala. To bi se lahko
                           uredilo ali v zakonu o strankah ali v zakonu o financiranju predvolilne
                           kampanje.</p>
                        <p>Naj povem, da smo se pri tem zgledovale po predlogu zakona, ki so ga v
                           italijanskem parlamentu predložile poslanke italijanskega parlamenta in
                           lahko povem tudi to, da smo zvedele, da je glavni pomislek v razpravi v
                           italijanskem parlamentu, ali vprašanje pod kriterij postaviti delež
                           kandidatk ali delež izvoljenih. Drugih bistvenih pomislekov, vsaj do
                           zdaj, ni bilo. Seveda priznavamo, da je tak predlog, eden ali drug
                           diskutabilem. Predpostavljam pa, da bi vsak predlog, ki bi se lotil tega
                           vprašanja, naletel na polemiko. Jasno je, da praktično ni mogoče
                           zagotoviti političnega zastopstva vseh družbenih skupin, ki imajo ta
                           interes. Pa vendar je merilo demokracije tudi to, v kolikšni meri se temu
                           približa oziroma to dejansko omogoča in spodbuja. Jasno je tudi, da je
                           nizka politična zastopanost žensk pogojena s celo vrsto faktorjev in
                           ukrep, ki ga predlagamo tega seveda sam po sebi ne bo rešil. Bi pa s tako
                           rešitvijo zakonodajalec priznal nujno spoštovanje načela enake politične
                           zastopanosti obeh spolov zaradi demokracije same. Seveda je to pritisk na
                           politične stranke, prav za to gre. Če bi bilo vsaj kakšno minimalno
                           zagotovilo, da se bodo stranke potrudile za to, da bi pri sestavi
                           kandidatnih list v Državni zbor upoštevale načelo enake politične
                           zastopanosti, potem ne take in ne kakšne druge rešitve komisija sploh ne
                           bi ponudila niti razmišljala o tem. Z izgovarjanjem na to, da so ženske
                           mnogo manj zainteresirane za poslanske funkcije, ne bomo prišli nikamor.
                           To bo samo še utrdilo prakse in stereotipe o tem, da je javna in
                           politična stvar moških, zasebna pa stvar žensk. In to je seveda zagovor
                           praksam, tudi v strankah in v parlamentu, ki ženskam ovirajo vstop
                           oziroma enako udeležbo, enak položaj v javnem in političnem življenju.
                           Sicer pa najbolje dogajanja v tej skupščini niso prav vzpodbudna, niti za
                           marsikoga, ki ga sicer mika poslansko delo. Zaradi vsega tega se mi
                           argument, da predlagana rešitev pomeni omejevanje notranje demokracije
                           strank, ne zdi najbolj prepričljiv. Naj v zvezi s tem povzamem stališča
                           Evropskega komiteja za enakost pravic žensk in moških, da ne bo pomote,
                           gre za institucijo v okviru Sveta Evrope, ki pravi da demokratične družbe
                           v imenu svobode, tolerance in specifičnosti položaja žensk ne bi smele
                           več zapirati oči pred nizko participacijo žensk v politiki oziroma
                           tolerirati ovire, ki imajo za posledico neenako politično
                           participacijo.</p>
                        <p>Nenazadnje pa ta predlog, kakorkoli se ga bo že ocenjevalo, v skupščini
                           odpira diskusijo o politični zastopanosti žensk in vzpostavlja možnost,
                           da skupaj pridemo do kakšne druge rešitve.</p>
                        <p>Na koncu bi imela še kratko vprašanje, ki zadeva čisto drugo temo.
                           Sprašujem, kako se bo po novem lahko ustanavljalo politična združenja,
                           organizacije, skupine itd., ki niso politične stranke? Zakonodaja
                           političnega združevanja namreč ne bi smela omejevati na politične
                           stranke.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Milan Balažic.</p>
                     </sp>
                     <sp who="#sp.BalažicMilan">
                        <speaker>MILAN BALAŽIC:</speaker>
                        <p>Hvala lepa za besedo. Spoštovani! Nekaj osnovnih pripomb na zakon o
                           političnih strankah. Zakon izhaja iz predpostavke, da je v Republiki
                           Sloveniji registriranih 90 ali 100 strank, pri čemer vsi vemo, da
                           dejansko v Sloveniji deluje okrog 10, mislim 11 parlamentarnih strank in
                           morda 4 do 5 izvenparlametnarnih, medtem ko vsega drugega ne moremo šteti
                           za kakšno resnejšo obliko strankarskega delovanja. Mislim, če je splošen
                           trend usmerjen v združevanje tega pluralizma na formalni ravni v večje in
                           manj strank, potem naj do tega pride po neki organski naravni poti, ne pa
                           da v to tkivo, v to bogastvo zareže že nek zakon in gre v omejevanje z
                           argumentacijo, da imamo pri nas pretirano politično pluralizacijo.</p>
                        <p>Pretirana je lahko samo neka enoumna zadeva, ne pa politična
                           pluralizacija. Predlagani zakon po mojem mišljenju ne sme izhajati iz
                           domneve, da bo sam zakon kot tak omejil, zožil ali preprečil nadaljnje
                           svobodno oblikovanje slovenskega političnega pluralnega prostora. To ne
                           more biti zadeva samega zakona, to naj opravijo volitve in volivci. Zakon
                           naj v vsej širini upošteva ustavno določilo o svobodi političnega
                           združevanja, saj v turbolentnem obdobju oblikovanja politične scene še ni
                           potrebno postavljati ostrejših meril za ustanavljanje in delovanje
                           strank.</p>
                        <p>Zakonu se pozna, da mu za vzor služijo, citiram: "najbolj popolne
                           rešitve, vsebovane v nemškem zakonu". Nemška volilna zakonodaja, s svojo
                           izjemno specifičnostjo zaradi negativnih zgodovinskih izkušenj iz nemške
                           zgodovine, nam seveda ne more služiti za vzor, še manj pa za objekt
                           presajanja v naše razmere. Menim, da takšno podrobno določanje
                           strankarske zakonodaje, kot je to primer v Nemčiji, nemški zakon določa
                           definicijo politične stranke, opredeljuje naloge stranke, predpisuje
                           notranjo ureditev v stranki, določa vsebino statuta, določa vsebino
                           pravil, določa obvezne organe v stranki, način njihovega imenovanja,
                           sestave, pristojnosti, določa pravice članov itd., omejuje svobodno
                           politično združevanje in zožuje naša ustavna določila.</p>
                        <p>V posebnem zakonu velja urediti seveda financiranje strank, kolikor pa
                           tega vprašanja ne bo razreševal poseben zakon, naj zakon o strankah
                           precizneje določi to materijo, predvsem pa opredeli načine in subjekte
                           finančne kontrole nad poslovanjem strank. Država se nikoli ne sme
                           dvigniti nad družbo, mora pa delovati čimbolj nevtralno. Zato bi podprl
                           tiste elemente v zakonu, ki govorijo o enakopravnem obravnavanju vseh
                           strank s strani države, in to, da so vse stranke enake ne glede na to,
                           ali že delujejo v parlamentu ali ne.</p>
                        <p>Tu mislim, da je treba biti posebno pozoren, nasprotovati velja
                           instalaciji nekakšnih višjih, citiram neposrednih interesov države, ki
                           naj bi zagotavljali, v bistvu se pa vmešavali v notranje življenje
                           strank. Državna intervencija naj bo omejena zgolj na primere, ko gre za
                           združevanje državljanov z namenom kršenja z ustavo zajamčenih svoboščin
                           in pravic državljanov, razpihovanja nacionalnega, rasnega, verskega
                           sovraštva, nestrpnosti ter propagiranja nasilja in vojne, to, kar so
                           ustavna določila.</p>
                        <p>V teh primerih bi seveda podprl zakonsko rešitev, ki predvideva postopek
                           za oceno ustavnosti aktov pred ustavnim sodiščem. Podpiram varianto, da
                           se celotno tretje poglavje osnutka zakona ali črta ali pa omeji na
                           najmanjšo možno mero. Strankam mora biti prepuščena popolna avtonomija
                           pri oblikovanju njihove notranje ureditve. Preprečiti moramo poseganje
                           države v notranje strankarsko politično življenje, saj to omejuje svobodo
                           političnega združevanja in tudi avtonomijo strank.</p>
                        <p>Menim, da je ustrezen nadzor nad strankarskim delovanjem omogočen že z
                           določbami 4. člena, ki govori o tem, da je delovanje strank javno,
                           stranke pa morajo zagotoviti vpogled javnosti v uresničevanje njihovih
                           ciljev ter v pridobivanje in uporabo sredstev, s katerimi razpolagajo.
                           Področje notranje ureditve strank pa naj bo prepuščeno samim strankam,
                           kar bo tudi na svoj način omejevalo apetite potencialne in vsemogočne
                           države.</p>
                        <p>Podpiram željo predlagatelja, da naj se strankam omogoči organiziranje
                           njihovih podmladkov, toda razmišljati velja o določitvi spodnje meje
                           starosti mladoletnikov, ki se bodo vključevali v strankarsko življenje,
                           da bi s tem preprečili eventualne manipulacije z mlajšimi mladoletniki in
                           da se ne bodo v stranke vključevali tudi dojenčki. Podpiram pa delno
                           omejitev ustavne pravice do članstva v političnih strankah pripadnikom
                           obrambnih sil, policije, sodnikov itd., s čimer se krepi neodvisna in
                           nevtralna pozicija državnih organov do sfere politike.</p>
                        <p>Podpiram določilo zakona, ki predvideva izrecno prepoved financiranja
                           strank s strani državnih organov, javnih zavodov, javnih podjetij,
                           organov, lokalnih skupnosti, sindikatov, humanitarnih organizacij in
                           verskih skupnosti, ker s tem omogočamo politično nevtralno pozicijo
                           institucijam države in civilne družbe, stranke pa še vedno lahko
                           pridobivajo sredstva za svojo dejavnost iz članarin, prispevkov
                           zasebnikov, fizičnih in pravnih oseb, prihodkov premoženja, daril in
                           volil in iz proračuna. In končno, predlagam da se preregistracija
                           sedanjih političnih organizacij v politične stranke opravi na
                           enostavnejši način, ob upoštevanju varstva posamezne že registrirane
                           politične organizacije do nezamenljivosti imena oziroma zaščite svojega
                           imena, kratice in znaka, hkrati pa predlagam, to sodi deloma tudi že v
                           zakon o volilni kampanji, vendar tudi tu ni na odmet, da se pristopi,
                           kakor je ideja več strank o izdelavi etičnega kodeksa obnašanja strank
                           nasploh in še posebej med volilno kampanjo. Če bodo te pripombe
                           upoštevane, potem ni problem, da ne bi bil zakon v najkrajšem času
                           sprejet.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Dr. Lev Kreft, replika? Prosim.</p>
                     </sp>
                     <sp who="#sp.KreftLev">
                        <speaker>DR. LEV KREFT:</speaker>
                        <p>Hvala za besedo. Drage gospe, spoštovani gospodje! Poslanski klub
                           Socialdemokratske prenove je svojo pripombo oddal tudi v pisni obliki,
                           zato bi želel opozoriti samo na nekaj najpomembnejših pripomb. Pri
                           definiciji stranke menimo, da bi kazalo med funkcijami navesti tudi
                           pospeševanje aktivne udeležbe državljanov pri uresničevanju lokalne
                           samouprave. Res je, da bo to področje kasneje sicer urejal poseben zakon,
                           ki bo gotovo govoril tudi o vlogi strank na tej ravni, vendar je verjetno
                           ustrezno, da se tudi v tem zakonu ta vloga vsaj omeni.</p>
                        <p>Prepričani smo, da je potrebno, da zakon vključuje določbo, po kateri
                           stranka ne more imeti več kot eno četrtino članov tujcev, in tudi ne
                           tujcev v kateremkoli organu. Menimo celo, da bi se lahko predvidela tudi
                           nižja omejitev.</p>
                        <p>Glede definicije in vloge političnih strank mislim, da bi bilo za njihovo
                           ustanovitev predvideti 100 članov in ne 50, kot predvideva zdajšnja
                           varianta. Opozoriti je treba, da po predlogu zakona o volitvah v Državni
                           zbor overjena izjava stotih volivcev predstavlja pogoj za potrditev
                           kandidature za izvenprlamentarne stranke in neodvisne kandidate. Bilo bi
                           torej ustrezno, da je tudi sicer 100 članov tisto število in ne manj, ki
                           je potrebno za ustanovitev strank.</p>
                        <p>Pri 20. členu naj se sodelovanje na volitvah postavi kot pogoj za obstoj
                           stranke. Gre za sodelovanje na volitvah v Državni zbor in v organih
                           lokalnih samoupravnih skupnosti.</p>
                        <p>Glede financiranja stranke predlagamo, da se strankam omogoči opravljanje
                           gospodarskih dejavnosti, vendar to ne sme biti izključna dejavnost
                           stranke, da se mora po enakih načeli verjetno, kot v zakonu o volilni
                           propagandi urediti pridobivanje finančnih sredstev iz tujine.</p>
                        <p>Da se v 30. členu nedvoumno zapiše, da poslanec, ki med mandatom zamenja
                           stranko, ne more novi stranki s tem prenosom zagotoviti tudi finančna
                           sredstva iz proračuna. Menimo, da ni tudi nobenih razlogov za to, da
                           zakon poskuša določati vrste odhodkov stranke.</p>
                        <p>Zakon bi moral v prehodnih določbah rešiti vprašanje dosedanjega
                           premoženja in sredstev dosedanjih političnih organizacij in strank.
                           Drugače se lahko ponovno, brez potrebe, tako kot ob sedaj veljavnem
                           zakonu, v zvezi s tem pojavljajo dvomi in spori. Imamo tudi konkretno
                           besedilo, ki ga predlagamo. Dovolite mi, da ga ne glede na to, da gre za
                           osnutek preberem. Da se torej vstavi v prehodne določbe nov člen, ki se
                           glasi: "Premoženje in sredstva, ki so ga zakonito pridobile politične
                           organizacije, registrirane po zakonu o političnemu združevanju, ali
                           njihove pravne predhodnice, postane z dnem registracije lastnina
                           politične stranke. Vsakdo, ki izkaže zakoniti naslov, lahko v dveh letih
                           po veljavnosti tega zakona s tožbo zahteva, da se ugotovi nezakonitost
                           pri pridobitvi premoženja ali sredstev posamezne politične organizacije
                           ali njene pravne predhodnice." Mislim, da bi s predlaganim členom uredili
                           premoženjska razmerja strank in hkrati omogočili, da se po sodni poti, ne
                           pa z nepravnimi ali nelegitimnimi sredstvi, razčisti eventualna sporna
                           vprašanja.</p>
                        <p>Končno, dovolite mi, da ta zbor in predlagatelje opozorim tudi na nejasno
                           oz. preohlapno formulacijo 35. člena osnutka zakona o političnih
                           strankah, ki se glasi: "Določba 21. člena zakona o političnem združevanju
                           preneha veljati z dnem konstituiranja Državnega zbora in Državnega
                           sveta." Ta člen, ki se sklicuje na uradne liste iz let 1989 in 1990 iz
                           tega zakona pa ima dejansko 4 odstavke, ki urejajo financiranje
                           političnih organizacij, zdaj političnih strank iz proračunov družbeno
                           političnih skupnosti, dovolite mi, da ga navedem.</p>
                        <p>"Do sredstev iz proračuna ustrezne družbenopolitične skupnosti so
                           politične organizacije upravičene sorazmerno s številom njihovih
                           delegatov v Družbenopolitičnem zboru skupščine družbeno politične
                           skupnosti. Obseg sredstev iz prejšnjega odstavka se določi v proračunu
                           ustrezne družbeno politične skupnosti. Za financiranje političnih
                           organizacij pripadnikov italijanske in madžarske narodnosti iz proračuna
                           občine oziroma republike se lahko poleg kriterijev iz prvega odstavka
                           tega člena uporabljajo tudi drugi kriteriji, dodaja se kasneje in za
                           financiranje političnega delovanje samoupravnih narodnostnih skupnosti v
                           zvezi z obvezno zastopanostjo italijanske in madžarske narodnosti v
                           skupščino družbenopolitičnih skupnosti.</p>
                        <p>Če politične organizacije na volitvah nastopajo s skupno listo, se
                           sredstva delijo med njimi po enakih delih, razen, če soglasno predlagajo
                           drugačno delitveno razmerje. Prva dva odstavka urejata tudi financiranje
                           iz občinskih proračunov, tretji financiranje političnih  organizacij
                           narodnosti, četrti financiranje političnih organizacij, ki na volitvah
                           nastopajo s skupno listo."</p>
                        <p>Glede na to, da iz tega 30. člena osnutka zakona o strankah, ki pravi:
                           stranke pridobivajo sredstva iz proračuna glede na število njihovih
                           poslancev v državnem zboru itd., je moč sklepati v zvezi s 35. členom
                           osnutka zaradi nejasne in preohlapne formulacije, da izgine zakonska
                           podlaga za financiranje političnih organizacij, vključno s političnim
                           organiziranjem narodnosti iz občinskih proračunov, zato predlagamo, da se
                           ta nejasnost odpravi z boljšo formulacijo 35.člena osnutka zakona o
                           političnih strankah. Ena od možnih je na primer, mislim, da jih je gotovo
                           več, določbe 21. člena zakona o političnem združevanju z navedbo uradnih
                           listov, z dnem konstituiranja Državnega zbora in Državnega sveta
                           prenehajo veljati za pridobivanje sredstev iz republiškega proračuna.</p>
                        <p>Dokler ni nove zakonodaje s področja lokalne samouprave in političnega
                           organiziranja narodnosti, je 21. člen zakona o političnem združevanju
                           edina zakonska podlaga za financiranje političnih organizacij iz
                           občinskih proračunov in političnih organizacij narodnosti. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Gospod Magajna, prosim.</p>
                     </sp>
                     <sp who="#sp.MagajnaAndrej">
                        <speaker>ANDREJ MAGAJNA:</speaker>
                        <p>Spoštovani! Razumljivo je, da so se s svojimi predlogi in stališči
                           vključile tudi neparlamentarne stranke. Te so že v predhodni fazi, v fazi
                           tez dale predloge predlagalcu in smo menili, da je bilo veliko naših
                           stališč tudi upoštevanih. Menimo, da zakon kljub vsemu ni sledil osnovnim
                           izhodiščem in pripombam, ki smo jih dali. Sama faza ustanavljanja strank
                           in njihova notranja ureditev naj bi bila čimbolj enostavna in svobodna,
                           ustanavljanje pa analogno sindikatom, v bistvu enostavno. Kriteriji in
                           pogoji naj se določajo takrat, ko stranka kandidira na volitvah, bodisi,
                           da mora imeti kandidat ustrezno število podpor, torej prag za vstop v
                           parlament za kandidiranje, ne pa določati stroge kriterije že v fazi
                           ustanavljanja in registracije.</p>
                        <p>Samo število ustanovnih članov, 50 ni veliko, o tem ni bilo sporov, ampak
                           vsa druga določila, na katera je že opozoril poslanec Balažic in menimo,
                           da bi bilo treba zakon v tej smeri popraviti. Ne strinjam se tudi z
                           variantno rešitvijo 20. člena, ki predvideva, da se iz registra črta
                           stranka, ki 8 let zaporedoma ne sodeluje na volitvah.</p>
                        <p>Pojem sodelovanja na volitvah je vprašljiv. Ne gre zgolj za neposredno
                           sodelovanje, torej volitve v Državni zbor, gre za mnogotere oblike tega
                           posrednega sodelovanja. Stranke lahko sodelujejo bodisi kot frakcije
                           bodisi, da se vključujejo v druge volilne postopke za predsednika
                           republike, za Državni svet, ali pa na druge načine prispevajo v volilni
                           kampanji itd. Delovanje strank zreducirati zgolj na sodelovanje pri
                           volitvah v Državni zbor je preozko in smo proti temu variantnemu
                           dodatku.</p>
                        <p>Nejasno je tudi v prehodnih določbah, kako bo z obstoječimi strankami.
                           Postopek je enostaven, nejasno pa je glede registracije imena. Predlog
                           določa, da se bo stranka lahko registrirala izključno z enim samim imenom
                           in eno kratico; ali bo to veljalo tudi za obstoječe stranke, se bodo
                           morale tudi te odločiti za eno ime, to ni bilo v prehodnih določbah jasno
                           napisano. Moja ključna pripomba je, in tudi koordinacije
                           izvenparlamentarnih strank, da zakon ne ureja področja začasnega
                           financiranja novih strank. Menili smo, da v času, ko še ni pretekel
                           normalen, reden mandat, da bi bilo v tem obdobju smotrno in tudi za
                           razvoj pluralizma in demokracije v Sloveniji začasno še vedno podpreti z
                           določenimi minimalnimi sredstvi tudi novo ustanovljene stranke.</p>
                        <p>Na kakšen način, v kakšnem času, to je seveda veliko vprašanje, zavedali
                           smo se težkega položaja v proračunu, vendar menim, če bi uveljavljali
                           zahteve analogno prejšnjemu zakonu (zakon o političnem združevanju -
                           uradni list 49 iz leta 1989), da to ne bi povzročilo večjih finančnih
                           posledic v proračunu. Javnosti je treba le povedati, da sedanje
                           parlamentarne stranke dobivajo kar precejšnje dotacije. Mislim, da je
                           vsota na enega poslance neto 85 tisoč, približno, če vzamemo klub -
                           fiktivno -z 11 člani, je že okroglo milijon tolarjev mesečnih dotacij.
                           Ali pa, če vzamemo drug izračun za celotni DPZ, je to že blizu 70
                           milijonov tolarjev mesečno. Vprašanje je, koliko novih strank bi bilo
                           sedaj deležnih te pomoči? Nekateri strašijo s to številko v registru 85,
                           ki pa seveda ni realna. Vemo, da so se nekatere stranke večkrat
                           registrirale, da so registrirale tudi svoje območne organizacije, da je
                           njihovo število vsaj za polovico manjše, pa vseeno se nekaterim zdi ta
                           številka preveč. Vprašanje, koliko od teh strank dejansko ima, če bi
                           upoštevali analogijo prejšnji ureditvi, 500 registriranih članov; mislim,
                           da zelo malo. Kot zanimivost povem, da se je v tej koordinaciji
                           neparlamentarnih strank zbiralo v povprečju 10 strank. Vabilo je bilo
                           tako oblikovano, da so bile povabljene izključno stranke, ki nameravajo
                           sodelovati na volitvah.</p>
                        <p>Odzvalo se je torej povprečno 10 strank na koordinacijo, v celotnem
                           številu je bilo teh strank 14, ki so sploh prišle vsaj enkrat na našo
                           koordinacijo. Gre za relativno majhno število, kolikor pa poznam to
                           situacijo, vem, da bi jih morda 4 do 5 doseglo prag 500 članov. Torej v
                           celoti gledano gre za relativno majhno število in če to prevedemo v
                           številke, v finančno kalkulacijo, analogno prejšnjemu zakonu, kjer se je
                           financirala stranka v višini osebnega dohodka funkcionarja in enega
                           administrativnega delavca, je to morda v današnjih razmerah 100 tisoč
                           tolarjev pomnoženo s 5, ali če vzamemo dvojno vsoto, da je teh strank 10,
                           je to morda milijon tolarjev mesečno. V primerjavi s prejšnjo številko 70
                           milijonov proti milijon, je to razmerje 70 proti 1.</p>
                        <p>Gre za relativno majhno številko z vsotami, ki jo prejemajo sedaj
                           parlamentarne stranke. Politični razlogi so jasni, vemo, da se v dveh
                           letih ta prostor ni mogel ustrezno oblikovati, da je identiteta strank z
                           njihovimi imeni v mnogih  primerih sporna, da imamo več strank s
                           socialdemokratsko usmeritvijo, z liberalno usmeritvijo, mislim, da nismo
                           tukaj, da razsojamo, katera je tista prava stranka. Ta prostor se bo
                           oblikoval še nekaj časa, gotovo se pa ni v dveh letih zadeva
                           stabilizirala. Zato predlagamo, da bi podprli dodatni sklep - jaz ga bom
                           predložil v pisni obliki - ki se glasi takole:</p>
                        <p>"DPZ predlaga, da se pri pripravi predloga zakona v prehodnih in končnih
                           določbah vključi tudi poglavje o začasnem financiranju neparlamentarnih
                           strank. Financiranje naj bi bilo urejeno analogno zakonu o političnem
                           združevanju, in to za čas od razpisa volitev do začetka volitev." Lahko
                           izračunamo, da gre za zelo kratko obdobje, ki pa bi vsaj nekaterim novim
                           strankam, ki bodo zagotovile prag 500 članov le omogočilo, da se
                           aktivneje vključijo v predvolilne dejavnosti.</p>
                        <p>Apeliram tudi na vse poslance, posebno tiste, ki so vključeni v nove
                           stranke, nastale pred 3 leti, da se solidarizirajo tudi z organizacijami,
                           ki so nastale sedaj in da podprejo ta dodatni sklep. Za mojo osebno
                           presojo bo pa tudi neke vrste indikator, ali stranke izključno gledajo
                           svoje trenutne interese ali gledajo tudi malo širše in malo dlje in da
                           poskušajo podpreti tudi politični pluralizem, ki očitno nastaja. Sicer
                           bomo morali zopet zaključiti z oceno, da se politični prostor ne odpira,
                           ampak, da se zapira. S tem sem končal.</p>
                     </sp>
                     <sp who="#sp.PeršakAnton">
                        <speaker>PODPREDSEDNIKI ANTON PERŠAK:</speaker>
                        <p>Hvala. Gospod Buser.</p>
                     </sp>
                     <sp who="#sp.BuserStanko">
                        <speaker>DR. STANKO BUSER:</speaker>
                        <p>Spoštovani, grem čisto na praktične pripombe. V členu 7 mi ni čisto
                           jasno, če v ustavno izjavo ustanovitelju piše, je to pravna oseba, oz.
                           fizična oseba, če piše priimek in ime. Vprašal bi predlagatelja, ali ne
                           bi bilo boljše napisati, namesto "ustanovitelj" "predsednik stranke", ker
                           predsednik stranke ima ime in priimek, ustanovitelj pa je lahko tudi neka
                           organizacija, neka pravna oseba politične stranke. Samo v razmislek.</p>
                        <p>V 7. členu predlagam, da vpišemo predzadnji alinei funkcijo v stranki, to
                           se pravi funkcijo in dodamo v stranki. Nadalje sledi poklic oz. sedež
                           zaposlitve, predlagam, da namesto "oziroma" pride "in", ker je to tudi v
                           izjavi o ustanovitvi shema, kjer je ta skica tukaj upodobljena oz.
                           obrazec. Tamkaj ni besede "oziroma", je "in" sedež zaposlitve. Dal bi pa
                           še poleg tega naprej za zaposlitvijo, če je zaposlen. Lahko se zgodi, da
                           ni zaposlen. Če ni nekdo zaposlen, ne more registrirati stranke, zato
                           dajmo to notri.</p>
                        <p>V 9. členu se mi zdi sporno: "Statut pravne osebe lahko pridobi tudi
                           notranja organizacijska enota stranke." Se mi zdi vprašljivo. Naj
                           predlagatelj to ponovno razmisli. V 18. členu predlagam v 1. stavku, ki
                           se začenja: "Kratice in oznake ima pravico s tožbo", predlagam, da doda
                           "predlagatelj pri krajevno pristojnem sodišču", da se ve, kje se tožba
                           opravlja.</p>
                        <p>V 20. členu pri variantnem dodatku, če bo slučajno sprejet predlagam,
                           nekaj o tem je že kolega Magajna diskutiral, vendar ne v tem smislu.
                           Tukaj je napisano: "Če ugotovi, da stranka 8 let zaporedoma ne sodeluje
                           na volitvah", verjetno je zamišljeno teh 8 let idealno, s tem, da bo
                           parlament res dvakrat po 4 leta ostal, kar je pa lahko dvomljivo, sedanji
                           ni. Se pravi, po dveh letih in pol se stvar že končuje. Zato predlagam,
                           da namesto 8 let vstavimo besedico dvakrat. Na volitvah dvakrat ni
                           stranka sodelovala, se jo izbriše iz registra.</p>
                        <p>Predlagam, da se celotno poglavje notranja ureditev stranke od 22. člena
                           do vključno 26. člena črta, ker mislim, da to pomeni podržavljanje
                           stranke, oz. so prehudi predpisi, kako naj bodo te stranke organizirane.
                           Pri 32. členu na koncu predlagam, da morajo stranke Državnemu zboru do
                           28. februarja predložiti finančno poročilo za preteklo leto. Povsod se
                           zahtevajo zaključni računi z 28. februarjem, nikakor pa ne z 31. marcem.
                           Naj bi se ta rok ujemal tudi z bilancami v vseh drugih ustanovah in
                           podjetjih. Hvala.</p>
                     </sp>
                     <sp who="#sp.PeršakAnton">
                        <speaker>ANTON PERŠAK:</speaker>
                        <p>Najprej bi odgovoril sicer odsotnemu gospodu Magajni, če sem ga prav
                           razumel. Zaradi javnosti je treba namreč povedati da znesek, če so
                           njegove številke pravilne, financiranja poslancev oziroma strank z
                           naslova poslancev DPZ ne more biti 70 milijonov tolarjev na mesec, ampak
                           nekaj manj kot 7 milijonov tolarjev, zaradi javnosti, ker se bo računalo,
                           da skoraj vsak poslanec stane državo milijon tolarjev na mesec. On je
                           namreč rekel, da to znese 70 milijonov. Rekel je, da se na enega da
                           stranki približno 85 tisoč tolarjev, kar znese 70 milijonov tolarjev na
                           mesec, kar seveda ni res.</p>
                        <p>Kar zadeva zakon, imam nekaj pripomb. Najprej imam pripombo, ki se mi zdi
                           malo hecna, to je, da stranke skrbijo oziroma vplivajo na politični
                           demokratični razvoj Državnega zbora. To bi drugače napisal, ker to
                           pomeni, da v začetku ta zbor ne bo demokratičen, čez nekaj časa pa zaradi
                           delovanja strank bo. To je najbrž moč kako drugače formulirati.</p>
                        <p>Imam nekaj pripomb v zvezi s tem, kako zakon ureja oziroma dajem v
                           premislek nekaj stvari, pomislekov v zvezi s tem, kako zakon ureja
                           vprašanje tujcev v strankah oziroma tujcev kot članov. Nekateri ste v
                           zvezi s tem že diskutirali. Če svoje mnenje povem, bi se zavzel za to, da
                           so tujci lahko častno pridruženi člani strank. Imam pa pomislek, da so
                           lahko redni člani oziroma normalni člani in to v velikem številu. Zakaj?
                           Poglavitna vloga strank je vendarle oblikovanje državne politike. In če
                           imajo v neki stranki tujci lahko, recimo, odločilno besedo ali pa zelo
                           pomembno seveda, ne glede na to, ali živijo v tej državi ali zunaj nje,
                           to potem pomeni nek vpliv na politiko te države, ki lahko v nekem
                           trenutku predpostavimo, tudi škodi tej državi. Sedaj, če je pa njihov
                           status v stranki nekako drugačen, je to najbrž moč drugače regulirati.
                           Predlagam, da se o tem še malo premisli.</p>
                        <p>Pri 12. členu so ti podpisi, "overjanje" podpisov. Samo sprašujem, ali to
                           pomeni, da vsak od teh ustanoviteljev mora overiti podpis na sodišču itd.
                           Kar zadeva to poglavje, o katerem nekateri sodite, da bi bilo prav, da se
                           črta iz zakona, je to seveda možno stališče, čeprav mislim, da bi,
                           recimo, 22. in 24. člen lahko tudi ostala v zakonu. Kaj drugega ne.
                           Zlasti zaradi tega, ker se mi zdi, da je mogoče le dobro, da se nekako
                           pove, da stranka mora imeti širok, najvišji organ, ali je to kongres ali
                           zbor članov in kakorkoli, kaj so te naloge.</p>
                        <p>Pri 25. členu, če bo ostal se mi zdi, da je smiselno potem dati možnost
                           predsedniku, ki lahko odide na daljše potovanje ali kam, tudi možnost, da
                           nekoga pooblasti za to predstavljanje stranke, da to ni po zakonu
                           izključno vezano samo nanj in če za mesec ali dva zboli ali pa nekam gre,
                           preprosto ni tistega, ki bi lahko predstavljal stranko.</p>
                        <p>Pri 30. členu bi veljalo to, kakor smo že pri zakonu o poslancih
                           razmišljali, kaj se zgodi, če nekdo, ker se zavzemamo za avtonomijo
                           poslancev, če tako rečem v skladu z 82. členom Ustave, kaj pomeni, če
                           izstopi iz kluba itd. Ali je v zvezi s tem treba kaj narediti?</p>
                        <p>Pri 33. členu bi samo opozoril na to, da je ta, ki zadeva to
                           preimenovanje sedanjih političnih organizacij v politične stranke. Najbrž
                           sedanje politične organizacije nimajo vse v svojih statutih določenih
                           možnosti, da lahko kakšen drug organ, razen kongresa, tudi spreminja
                           statut. To pa seveda potegne za sabo spremembe statuta. Zato bi bilo
                           mogoče dobro s tem zakonom dati možnost za tiste, ki tega nimajo.
                           Stranka, v kateri sem jaz slučajno ima, če to zahteva zakon tudi nižji
                           organ od kongresa za tako spremembo, ki izhaja izključno iz zakona,
                           naredi v statutu. Ampak, ker dvomim, da bodo lahko vse stranke, ki tega
                           nimajo, sklicale kongres, zaradi tega bi se mogoče dalo neko možnost, da
                           to lahko izvedejo tudi na nekak drug način. Zakon implicira, da to pač
                           mora narediti tisti organ, ki je za spremembe statuta pooblaščen, kot
                           pravim, je pa to marsikje lahko samo kongres. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Besedo ima gospod Anderlič.</p>
                     </sp>
                     <sp who="#sp.AnderličTone">
                        <speaker>TONE ANDERLIČ:</speaker>
                        <p>Glede na vrsto pripomb, ki so bile dane k 7., 11. in 20. členu, bi se
                           zavzel samo za to, da se tretje poglavje, torej notranja ureditev stranke
                           črta, kajti ne glede na to, da so različne ureditve po posameznih
                           državah, tudi pri pregledu teh zadev lahko to vidimo, vendar pa je
                           notranje urejanje odnosov v stranki, organizaciji itd. prepuščeno samim
                           strankam in mislim, da bi bil tudi pri nas korak nazaj, če bi seveda
                           poskušali to urejati tako podrobno, kot se predvideva tukaj. Zavzemam se
                           za varianto in sicer, da se notranja ureditev, torej celo tretje
                           poglavje, črta. Seveda to najbrž ne bo treba posebej zagovarjati, ker
                           očitno tudi drugi nekako tako menijo. Ampak sam, kot sem rekel, to
                           podpiram. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Besedo ima gospod Tomažič.</p>
                     </sp>
                     <sp who="#sp.TomažičAnton">
                        <speaker>ANTON TOMAŽIČ:</speaker>
                        <p>Hvala. Narodni demokrati predlagamo, da se koncept spremeni in tudi
                           poenostavi, da ne bi več veljal zakon o političnem združevanju. Po našem
                           mnenju je to popolnoma nepotrebno. Niso nas prepričali argumenti, da je
                           potrebno, da obstajajo še politične organizacije. Saj vemo, da imamo pri
                           nas zakon o društvih. Ta zakon je zelo širok in popolnoma nepotrebno je
                           delati tri vrste organizacij. Tako, da bi bilo dosti bolj preprosto, tudi
                           v svetu nimajo treh vrst organizacij, ampak sta v bistvu dve politični
                           stranki in nekaj drugega. Samo tam se to ne imenuje društvo, ampak
                           združenja ali kaj podobnega.</p>
                        <p>Pri nas je pa lahko to društvo, ker je to stvar že uveljavljena. Pri 2.
                           členu se nam zdi zelo pomembno, da se spremeni in sicer v tem smislu, da
                           tujci ne morejo biti člani strank. Tukaj so neke vmesne rešitve, ki pa
                           pravzaprav tudi vse omejujejo tujce ali da ne more biti član organa ali
                           da jih je samo malo, itd. Torej tudi na načelnem nivoju ni nič
                           doseženega. Sprašujem se, zakaj smo vedno takšni mazohisti, da iščemo
                           najtežje možne rešitve. To se nam kasneje vse maščuje. Tako je bilo pri
                           zakonu o državljanstvu, ko smo ga sprejeli - nekako anarho liberalen
                           pristop bi rekel - brez vsakršnih kriterijev in to se danes maščuje.
                           Kajti nezadovoljstvo se poraja, med ljudmi nastaja potreba ali pa zahteva
                           po nekaterih obnovah itd. Sedaj imamo zopet možnost, da to nezadovoljstvo
                           še pospešimo. Skoraj nobena država ne dovoljuje, da bi bili tujci člani
                           političnih strank. Stranke so in imajo, to kar je bilo danes že povedano,
                           v glavnem vpliv na državno politiko in to naj bo pridržano državljanom.
                           To je nekakšna imanentna pravica, ki je vezana na državljanstvo. Zato
                           seveda predlagamo, da tega ni več. V zvezi z 8. členom je bilo danes že
                           rečeno, da bi bile potrebne vsaj omejitve glede mladoletnikov. To bi se
                           strinjal, jasno, da vsekakor mlajši mladoletniki ne bi bilo dobro, da bi
                           bili člani političnih strank. Za razmislek bi dal celo, da pač na splošno
                           ne bi bili mladoletniki. Kajti, če smo rekli v definiciji, da je
                           značilnost strank neke vrste volja po participaciji, po oblasti, kar je
                           povezano z volilno pravico, bi bilo tudi povsem logično, da je vse to z
                           18. letom, ko državljan dobi volilno pravico, da je tudi enako za
                           članstvo v političnih strankah.</p>
                        <p>V 10. členu, kjer je navedeno ime in znak stranke, predlagamo še dodatno
                           izrecno določbo, da iz imena stranke ne more izhajati kakršnakoli
                           povezava s katerokoli politično stranko v tujini ali s katerokoli tujo
                           državo. Sedaj se v Sloveniji pojavljajo prizadevanja za stranke, ki so
                           podružnice držav bivše Jugoslavije, kar je vsekakor nesprejemljivo in je
                           dobro, da zakon že to sam izrecno prepoveduje. In da tudi v programskih
                           izhodiščih ne bi smeli imeti nikakršne povezave s kakršno koli tujo
                           stranko ali državo.</p>
                        <p>Pridružujem se mnenju tistih, ki pravijo, da je treba poenostaviti
                           postopek registracij, zlasti pa še preregistracij sedaj obstoječih
                           strank. Večina strank mora za to izvesti kongrese, potem mora za prvotne
                           ustanovitelje iskati overovitve, itd. za vse stranke, ki so parlamentarne
                           in še nekaj drugih je popolnoma nedvoumno resnih strank, bi se stvar
                           morala poenostaviti na res samo administrativni formalizem, ne pada
                           zahteva neke velike aktivnosti; sedaj imajo stranke dovolj drugih nalog
                           pred volitvami.</p>
                        <p>Tudi se strinjam, da je poglavje o notranji ureditvi stranke popolnoma
                           odveč. Minimum bi bil, kaj bi bilo v statutu, pa je popolnoma dovolj.
                           Kakšni so organi, ali je to predsednik ali je kakšen drug izraz, vodja
                           ali karkoli, pa je stvar stranke. Ni treba, da to država predpisuje.</p>
                        <p>V 29. členu predlagamo pomembno dopolnitev, katere organizacije ne morejo
                           financirati strank. Tu so navedeni državni organi, javni zavodi, javna
                           podjetja, organi lokalnih skupnosti, sindikati, humanitarne organizacije,
                           verske skupnosti kot tudi podjetja, v katerih javni kapital presega 20%
                           celotnega vloženega kapitala. Predlagamo, da to ne gre samo za 20%, ampak
                           kjer je kakršenkoli javni kapital, oziroma še več, ne javni, ampak
                           družbeni kapital. Torej podjetja, ki imajo družbena sredstva, ne bi smela
                           financirati političnih strank. Zakaj? Zato ker na njihovih vodstvih so
                           pač slučaji, kateri so. Nimajo pa nobenih lastninskih upravičenj, da bi
                           lahko širokogrudno razpolagali s tem denarjem. Oni bodo, če se bodo
                            odločili za eno stranko, je lahko morda to v popolnem nasprotju z
                           njihovimi delavci, ki so zaenkrat še vedno vemo v kakšni vlogi pri tem
                           družbenem kapitalu in bi lahko prišlo verjetno do notranjih sporov v
                           podjetjih. Zato absolutno predlagamo, da družbena podjetja ne smejo
                           financirati političnih strank.</p>
                        <p>Pomembno je tudi, da se v 30. členu, kot je bilo že rečeno, izrecno
                           zapiše, tako da je merilo za financiranje političnih strank uspeh na
                           volitvah, ne pa kasnejša volja poslanca, da bo pač lahko spreminjal kot
                           mu bo pač odgovarjalo in da bo to vplivalo na stranke. Mimogrede naj
                           povem, da je bila naša stranka protizakonito prikrajšana za financiranje;
                           3/4 sredstev nam je vlada vzela popolnoma samovoljno in brez
                           kakršnegakoli akta, na katerega bi se pritožili. Mi bomo sicer lahko
                           izterjali preko sodišča, vendar stvar se lahko zelo zavleče, kot vemo. To
                           pa bo zelo škodljivo za naš nastop na volitvah, zato to jemljemo kot zelo
                           hud udarec našemu delovanju in bomo tudi predlagali celotni opoziciji, da
                           nas podpre, da smo tu zelo ogroženi. K sreči imamo tudi mnenje ministra
                           za zakonodajo iz februarja, kjer jasno piše, da stranke, ki niso
                           sodelovale na volitvah, se ne morejo financirati iz proračuna. In k sreči
                           je tudi ta minister še isti kot je bil v prejšnji vladi in prepričani
                           smo, da ne bo spremenil svojega stališča. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Gospod Tomše, potem pa predlagam odmor.</p>
                     </sp>
                     <sp who="#sp.TomšeIvan">
                        <speaker>IVAN TOMŠE:</speaker>
                        <p>Hvala lepa, gospod predsedujoči! Sam bi se rad dotaknil samo enega
                           problema, in sicer gre za financiranje strank. Posebno predlagam, da v ta
                           zakon vnesemo tako imenovano načelo, da je financiranje strank dovoljeno
                           samo v tistih primerih, kadar so podjetja lastninjena, kadar nastopa
                           zadaj lastniški kapital. Kjer je družbeni kapital v podjetjih ali v
                           celoti družbeni kapital ali pa kadar gre za podjetje, kjer je začeto
                           lastninjenje na način, da se je sprožil postopek lastninjenja s tako
                           imenovanim preoblikovanjem v delniške družbe, kjer je lastnina morda
                           5%-ov znanih lastnikov kapitala, 95% pa je še ta firma "močna" kot
                           družbena firma. Torej v teh primerih je vprašljivo, kako lahko takšna
                           družbena firma podpira določeno stranko. V družbenem podjetju so namreč
                           delavci lahko zelo različno opredeljeni do strank. Vendar, ta različna
                           opredeljenost do strank v podjetju ne bo odločala o tem, katero stranko
                           bo podjetje</p>
                        <p/>
                        <p>podprlo, pač pa bo o tem odločal ponavadi direktor takšnega podjetja, ali
                           kot se danes radi ti ljudje imenujejo menedžer. Mislim, da to načelo, ki
                           v svetu velja in v svetu dejansko, velikokrat sem vzel primerjavo gospoda
                           Reagana, ki najbrž nikoli ne bi bil predsednik Združenih držav, če ga ne
                           bi pripeljal na površje kapital. To načelo absolutno podpiram, da ga
                           moramo vnesti tudi v slovensko državo. Vendar zadaj mora biti znani
                           lastnik tega kapitala, ne pa družbeno podjetje; družbena podjetja pa so
                           danes še v veliki večini. Tako, da če sem dobro razumljen, upam da sem
                           bil dovolj jasen kaj mislim, se mi zdi, da je treba 27., 28. in 29. člen
                           potem dopolniti, če sprejmemo to načelo, da družbenim podjetjem ni
                           dovoljeno financirati politične stranke. V 29. členu je dana omejitev za
                           javne zavode in podobne institucije, kjer je prisotna država. Te omejitve
                           so pravilne in mislim, da je treba poleg teh omejitev sprejeti tudi
                           omejitev, da družbeno podjetje, kjer je še v celoti družbeni kapital in
                           tudi tista podjetja, ki so sicer začela postopek lastninjenja, vendar je
                           večinski kapital še družbeni kapital, nimajo pravice financirati
                           političnih strank, dokler se ne legitimirajo z znanim kapitalom. Hvala
                           lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Sedaj predlagam odmor. Še preden se razidete naj povem, da
                           nadaljujemo ob 14.30; ampak prosim, da zagotovite sklepčnost, ker imamo
                           ta in še en zakon za volitve. Potem tisto, kar je Potočnik prej omenjal,
                           to se pravi najmanj tri, štiri zelo nujne zadeve in ratifikacijo itd.
                           Prosim, če zagotovite sklepčnost še po odmoru.</p>
                     </sp>
                     <stage type="time">(Seja je bila <time to="1992-09-16T13:30:00" xml:id="stage.t.8">prekinjena ob 13.30 uri</time> in se je <time from="1992-09-16T14:35:00" xml:id="stage.t.9">nadaljevala ob 14.35
                           uri</time>.)</stage>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Poslanci in poslanke! Glede na to, da je že 6 minut preteklo, kar smo
                           napovedali začetek, predlagam, da ugotovimo navzočnost. Vse navzoče
                           poslance prosim, da potrdijo navzočnost. <stage type="quorum">(25 navzočih.)</stage>
                           Predlagam, da počakamo še 5 minut in ponovno ugotovimo navzočnost. Upam,
                           da nas bo takrat dovolj. Prosim - v avli, po pisarnah, kjer poslušate
                           prenos, prosim, da pridete v dvorano. - Še enkrat ugotavljamo navzočnost.
                           Vsi poslanci, prosim! <stage type="quorum">(35 navzočih.)</stage> Sprašujem sedaj,
                           glede na to, da so materiali še po klopeh, ali je mogoče zagotoviti
                           nadaljevanje dela ali ne. Potem pa prosim predstavnike klubov, da to
                           naredijo v čim krajšem času. Za jutri vsi po vrsti grozite, da ne bo
                           sklepčnosti, danes smo pa pred tem, da ne bomo mogli nadaljevati. Prosim,
                           ne predlagam, da bi sedaj nekaj o tem diskutirali, ampak počakajmo še
                           nekaj minut in prosim, da med tem poslanci, ki so v stavbi, pridejo v
                           dvorano.</p>
                        <p>Prosim, Ignac Polajnar.</p>
                     </sp>
                     <sp who="#sp.PolajnarIgnac">
                        <speaker>IGNAC POLAJNAR:</speaker>
                        <p>Hvala lepa. Da ne bo nesporazumov. Jutri nas seveda ne bo na sejo, ker
                           smo prepričani, da danes lahko naredimo vse. Zato smo že ves čas
                           sklepčni. Nismo pa več pripravljeni čakati, da se ta sklepčnost zgodi,
                           zlasti, ker navsezadnje vsi skupaj smo za to, da volitve so in bi pozval
                           zlasti pozicijo, ki naj bi za to predvsem skrbela, da uresniči tisto, kar
                           je treba narediti. Drugače bomo preprosto začeli ne verjeti temu, kar se
                           sicer govori. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Prosim, da sedaj ne bi nadaljevali. Če se da zagotovimo nadaljevanje in
                           gremo naprej z diskusijo. Smo pri zakonu o strankah. Prosim, sedaj
                           postajamo sklepčni; prosim, da ne odhajate sedaj. Z vstopom zadnjih
                           poslancev smo postali sklepčni, gospod Kopač, ki pa še ni zagotovil
                           sklepčnosti.</p>
                        <p>Gospod Polajnar, na vrsti ste za diskusijo o zakonu o strankah.
                           <stage type="quorum">(41 nas je sedaj v dvorani.)</stage>
                        </p>
                     </sp>
                     <sp who="#sp.PolajnarIgnac">
                        <speaker>IGNAC POLAJNAR:</speaker>
                        <p>Hvala lepa. Jaz ne bom štel poslancev, ali nas ni ali nas je 41. Najprej
                           dve repliki v zvezi z idejo, da bi bile stranke financirane tudi na
                           podlagi tega, koliko žensk bodo kandidirale oziroma, da bi bile v tem
                           primeru bolje nagrajevane. Moramo povedati, da smo v naši stranki odločno
                           proti temu. O tem smo tudi že razpravljali in če se ne motim, je tudi ena
                           od pozicijskih strank že nekaj rekla na glas, kaj si misli o tem. Moram
                           samo povedati, da se nam to res zdi nedemokratično, zlasti (če sem tudi
                           nekoliko, recimo, hudoben) tudi neliberalno, da bi s tem, ko bomo
                           določali višino prispevka za stranke, stranke silili, da nekaj naredijo,
                           ker navsezadnje stranke tudi živijo iz tega, kar dobijo; se mi pa res zdi
                           dobesedno diktirati stranki, kako se bo obnašala. In kar se tiče
                           Slovenskih krščanskih demokratov, takega diktata tudi ne potrebujemo. Ne
                           zaradi tega, ker bi imeli toliko denarja, da se požvižgamo na tisto, kar
                           bi dobili več. Navsezadnje bi mi lahko prvi predlagali, da se plačuje na
                           podlagi tega, koliko žensk bo kandidiranih, ampak preprosto zato, ker
                           notranja demokracija stranke pri nas živi in deluje. Deluje tudi na ta
                           način, da smo ustanovili celo Slovensko žensko zvezo. Ne samo zato, da
                           imamo rožico, ampak zato, ker se hočejo naše ženske, ki vstopajo v
                           politiko, uveljaviti družbeno in ker jim mi tudi hočemo dajati ta prostor
                           in jih bomo kandidirali toliko, kolikor bo sposobnih in primernih. In
                           tiste, za katere bomo cenili, da jih velja kandidirati, tudi kandidirali.
                           Tako, da si tega diktata ne dovolimo in ga odločno zavračamo.</p>
                        <p>Drugo, kar se tiče zunajparlamentarnih strank. Lahko bi se tudi začeli
                           pogovarjati, katera stranka je parlamentarna ali ni. O tem smo se že
                           pogovarjali in pa financiranje zunajparlamentarnih strank. Jaz sicer
                           verjamem gospodu Magajni, da prihaja na to koordinacijo 10 do 15 strank.
                           Ne verjamem pa, da bi se jih samo toliko javilo za denar, ko bi tu
                           izglasovali določilo, da vse zunajparlamentarne stranke financiramo v
                           času predvolilnega boja. Takrat se jih bo javilo 80 ali 100. To sem pa
                           popolnoma prepričan in seveda ne znam si predstavljati, kje naj ta država
                           ali ta vlada dobi denar. Sicer pa vse, kar smo tudi mi imeli pripomb,
                           stoji. Zlasti tudi mislimo, da tretje poglavje tega zakona ni potrebno.
                           To poglavje je v bistvu poseganje v notranje življenje stranke, je
                           poseganje v demokratičnost in smo tudi proti temu, da se to vnaša v
                           zakon, hkrati pa bi si močno želeli, da bi vendarle zakon natančneje
                           predpisal, na kakšen način se stranke morajo razlikovati. Določba je
                           nejasna, ker govori "bistveno". Kaj pomeni to bistveno?  Mi bi vendarle
                           radi nekoliko natančnejša določila, kako se stranke morajo razlikovati.
                           In morda ne bi bilo slabo razmišljati tudi o tem, zlasti glede na to, da
                           so stranke nastale tudi v nekem časovnem zaporedju, da bi se tudi reklo,
                           kaj pomeni, če se je neka stranka ustanavljala pozneje in si je prevzela
                           podobno ali skoraj enako ime kot ga ima stranka, ki je nastala prej.
                           Veste, da je teh primerov veliko in morda bi zakon o tem podrobneje
                           stvari postavil.</p>
                        <p>Kar se pa tiče  preregistracije političnih organizacij v stranke, tudi mi
                           mislimo, da za stranke, ki so žive, ki delujejo, ki so seveda v vseh
                           pogledih razpoznavne in jasne, da se jih preprosto administrativno
                           preregistrira v stranke brez posebnih dodatnih sklepov strankinih organov
                           in prošenj ali česa podobnega. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Magajna želi repliko.</p>
                     </sp>
                     <sp who="#sp.MagajnaAndrej">
                        <speaker>ANDREJ MAGAJNA:</speaker>
                        <p>Samo kratko repliciram. Ne zavzemam se, da bi vse zunajparlamentarne
                           stranke dobile sredstva, ampak, da bi uporabili  zakonske omejitve, ki so
                           veljale pri zakonu o političnem združevanju. Takrat je bilo jasno
                           določeno, da so ta sredstva  dobile le stranke, ki so s pristopnimi
                           izjavami izkazale 500 članov. Zdaj, koliko je teh strank danes? To je
                           ugibanje in imamo vrsto špekulacij. Od tistih špekulantov, ki pravijo, da
                           jih je preko 80, ker preprosto vzamejo zaporedno številko v registru in
                           jo navedejo.  Če bi odšteli vse dvojne registracije in občinske
                           organizacije, bi se ta vsota že razpolovila. Povedal sem, koliko strank
                           se je odzvalo temu vabilu. Po moji presoji bi ta kriterij doseglo okoli 5
                           strank. Nimam pa zanesljivih podatkov, zato sem vzel še enkrat večjo
                           številko pri tej finančni kalkulaciji in sem rekel 10 strank, morda tudi
                           20. In pri 10 strankah bi bilo razmerje v financiranju parlamentarnih in
                           zunajparlamentarnih strank približno 70 : 1.  Število  20 teh strank pa
                           bi bilo to razmerje malo drugače, a še vedno bi šlo tu za minimalna
                           sredstva v primerjavi s tem, kar danes proračun namenja kot dotacijo
                           parlamentarnim strankam.</p>
                        <p>Zakaj menim, da velikih zunajparlamentarnih strank ni. Danes je situacija
                           glede včlanjevanja čisto drugačna. Pred tremi leti je to včlanjevanje
                           potekalo skoraj kampanjsko, ljudje so se v navdušenju včlanjevali.
                           Spomnim se, ko smo pri socialdemokratih ustanavljali iniciativni odbor,
                           smo v nekaj dneh dobili 300 članov. Danes to lahko nova stranka zbira
                           mesece in mesece in ne bo dobila te številke. Vemo, da se v političnem
                           prostoru le del prebivalstva odloči za aktivno sodelovanje v strankah.
                           Gre samo za nekaj procentov. In ta procent je bil že absorbiran. Veliko
                           razočaranih ljudi je izstopilo ali pa so šli drugam. In ti bodo verjetno
                           zopet rabili nekaj let, da se bodo odločili za novo stranko, ali pa, da
                           se bodo ponovno včlanili. Velika apatija je in nobena od novih strank se
                           ne more pohvaliti.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Prosim, gospod Magajna, da pri repliki ne širite teme. Zdaj ste
                           odgovorili na tisto, kar je bilo v govoru gospoda Polajnarja in prosim,
                           da zdaj ne bi odpirali razprave na novo.</p>
                     </sp>
                     <sp who="#sp.MagajnaAndrej">
                        <speaker>ANDREJ MAGAJNA:</speaker>
                        <p>Ja, ker je to tudi povezano s tem dodatnim sklepom samo. To v
                           obrazložitev. Tako, da se zdaj ni bati za proračun. Tu vidim izključno
                           politično vprašanje, ali hočemo ta  politični prostor odprt, ga
                           vzpodbujati, ali ga bomo zdaj po dveh letih zaprli. Samo to je vprašanje,
                           tudi za gospoda Polajnarja. Mislim, da je tu dilema.  </p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Zvone Žagar.</p>
                     </sp>
                     <sp who="#sp.ŽagarZvone">
                        <speaker>ZVONE ŽAGAR:</speaker>
                        <p>Hvala za besedo. Na začetku želim replicirati oziroma odgovoriti kolegici
                           poslanki Metki Mencin, kar gotovo pričakuje od mene. Glede načela
                           enakosti zastopanja spolov njen predlog razumem kot dobronameren. Vendar
                           enakopravnosti se ne zagotovi s fizično prisotnostjo ali s kakšno podobno
                           regulativo. Povezanost ženske z moškimi je zelo močna in vseskozi
                           prisotna. Vse moške, začenši z zločinci in na koncu z geni rodijo ženske
                           in vloga ženske je zelo velika. Enakost v zastopanju oziroma načelo
                           enakega zastopanja spolov pa bi lahko razumeli tudi kot nek rasistični
                           pristop zato, ker bi ženskam onemogočil, da bi bile zastopane v nekem
                           organu več kot polovično kot so trenutno moški in bi jih na nek način
                           omejili. Seveda se je treba vprašati tudi, ali je interes žensk za to
                           prisoten. V bistvu pa gre za to, da je kolegica hotela opozoriti na
                           pojav, da se ženske izogibajo tega posla in da je to skrbi vredno ter da
                           se splača o tem razmišljati in eventualno kaj storiti.</p>
                        <p>Glede članstva tujcev v političnih organizacijah mislim, da to ni
                           prostor, kjer bi tujci lahko delovali in da ni mesto za njih. Mislim
                           tudi, da ni prostora za ekspoziture tujih političnih strank. Take stranke
                           ne morejo delovati na našem ozemlju oziroma v naši državi niti ne z
                           imenom niti ne z vsebino oziroma delovati na način kot želijo, če bi se
                           skrile eventualno pod neko drugo ime. To je možno v okviru neke
                           diplomatske misije oziroma take države ali pa v okviru društva, ki ga
                           ustanavljajo državljani in ki skrbi za njihove interese. Osnovna funkcija
                           države je v tem, da skrbi predvsem za svoje državljane in da državljani
                           uveljavljajo svoje pravice in dolžnosti vključno z bojem za oblast. Hvala
                           lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Roberto Battelli.</p>
                     </sp>
                     <sp who="#sp.BattelliRoberto">
                        <speaker>ROBERTO BATTELLI:</speaker>
                        <p>Spoštovane kolegice in kolegi! 35. člen v "prehodnih in končnih določbah"
                           bi pripeljal ob konstituiranju Državnega zbora do ukinitve financiranja
                           političnega delovanja za obe narodni skupnosti, ki izhaja iz zasedbe teh
                           dveh specifičnih sedežev predstavnikov narodnih skupnosti ta trenutek v
                           Družbenopolitičnem zboru, jutri v Državnem zboru. Zato predlagam, da se
                           ta problem primerno reši ali v samem 35. členu, tako da se ugotovi, da se
                           črtajo določbe starega zakona o političnem združevanju, razen v delu, ki
                           se nanaša na poslance italijanske in madžarske narodne skupnosti. Ali pa,
                           kar bi bilo po mojem mnenju še bolje, da se ta problem reši že v samem
                           30. členu zakona, kjer bi se preciziralo, da se določilo prvega odstavka
                           smiselno uporablja tudi za obe narodni skupnosti.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Janez Lampret.</p>
                     </sp>
                     <sp who="#sp.LampretJanez">
                        <speaker>JANEZ LAMPRET:</speaker>
                        <p>Spoštovani! Moram avtorja pohvaliti s tem, če kje pride do izraza
                           slovenski pregovor, da je stara navada železna srajca, drži pri pisanju
                           tega zakona. Samo primerjal bom: imam delovne dobe pri eni firmi 18 let,
                           pri drugi 16 let, v delovni knjižici imam pa tri strani popisane in
                           žigosane. In pri vsaki reorganizaciji na podlagi zakona se je bilo
                           potrebno preregistrirati itn. in vso proceduro izpeljati do kraja. Tu je
                           zopet podobna pesem. Do zdaj smo imeli zakon o političnih organizacijah,
                           zdaj imamo o političnih strankah. Torej ne gre za nekaj popolnoma novega,
                           ampak za nekaj, kar obstaja in se samo preimenuje, tako kot se je
                           podjetje preimenovalo v organizacijo združenega dela itd. Mislim na
                           prehodne določbe. Se pravi, vse obstoječe politične organizacije po tem
                           osnutku, ki ga imamo pred seboj, se morajo na novo registrirati, se
                           pravi, se morajo politične organizacije ustanoviti kot politične stranke.
                           Dvomim, da ima katera napisano v svojem statutu, da je to politična
                           stranka, ampak ima napisano, da je politična organizacija v skladu  s
                           sedaj veljavnim zakonom. Se pravi, v tem delu do volitev je treba
                           opraviti vse ponovne ustanovne kongrese, sprejeti statute, ker statut
                           sprejema samo kongres itn. Mislim, da smo zadevo zapletli do kraja. Drži
                           to: kar se Janezek nauči, to Janez zna! Namesto, da bi to poenostavili in
                           bi zadeva lepo in gladko stekla. Res je, če pišejo vedno isti ljudje
                           zakone, ne morejo iz svoje kože in ne morejo drugače misliti, kot so se
                           navadili misliti. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Za diskusijo je prijavljen še gospod Smole. Prosim, da ne
                           odhajate, ker bomo po tem glasovali.</p>
                     </sp>
                     <sp who="#sp.SmoleJože">
                        <speaker>JOŽE SMOLE:</speaker>
                        <p>V 29. členu osnutka zakona o političnih strankah se sindikatom
                           prepoveduje financiranje političnih strank. Ta trditev ali omejitev se
                           zdaj pojavlja  še v nekaterih drugih osnutkih zakonov. Načelno
                           nasprotujem tej omejitvi sindikatov, ker mislim, da sindikati imajo
                           pravico, da samostojno odločajo ali bodo nekoga financirali ali ne, to je
                           njihova odločitev. Sindikati niso v istem položaju kot so verske
                           skupnosti, tam gre za jasno delitev med državo in cerkvijo, potemtakem se
                           ne more sindikate postavljati v isto kategorijo z verskimi skupnostmi.
                           Sindikati so organizacija delavcev in so zelo zainteresirani tudi za
                           zastopanje interesov delavcev ali sindikalnih interesov v skupščinah. Ne
                           vem, če se lahko načelno sindikatom prepoveduje financiranje političnih
                           strank. V mnogih državah na zahodu, v zahodnih demokracijah, so sindikati
                           pomemben vir financiranja nekaterih strank. Recimo, da omenim Veliko
                           Britanijo, kjer "Trade Unioni" zelo aktivno financirajo laburistično
                           stranko in nihče ne oporeka, da je to v nasprotju s parlamentarno
                           demokracijo.</p>
                        <p>Da ne bom napačno razumljen. Ne govorim s tega vidika, da bi na
                           prihodnjih volitvah sindikati to ali ono stranko financirali, ker vem, da
                           imajo sindikati zelo malo denarja; ampak gre za načelno vprašanje, ali se
                           lahko v zakonu a priorno neko tako pomembno organizacijo, kot so
                           sindikati delavcev, sindikati zaposlenih, omejuje in prepoveduje,  da se
                           svobodno odločajo, ali bodo koga financirali ali ne. Ponavljam, sindikati
                           ne morejo biti v isti ravni z verskimi skupnostmi ali s humanitarnimi
                           organizacijami in zaradi tega imam zelo resne pripombe na ta del 29.
                           člena. Ker se ta omejitev sindikatov vleče zdaj tudi v nekaterih drugih
                           osnutkih zakonov, se zavzemam za to, da se ta zadeva prouči, da se
                           Skupščina Slovenije glede tega jasno opredeli: ali bo omejevala sindikate
                           ali jih ne bo omejevala. Mi bomo imeli potem še razpravo glede sredstev
                           informiranja, kjer se zahteva, da imajo sredstva informiranja popolno
                           svobodo in da jih ne more noben zakon omejevati. Sem proti temu, da se
                           sindikate omejuje z zakonom ali z zakoni.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Še gospod Toplak ima besedo in gospod Požarnik.</p>
                     </sp>
                     <sp who="#sp.ToplakLudvik">
                        <speaker>DR. LUDVIK TOPLAK:</speaker>
                        <p>V zvezi  z razpravo gospoda Smoleta. Mislim, da zakonski osnutek sledi
                           neki osnovni klasifikaciji pravnih subjektov. Zato se z izvajanji gospoda
                           Smoleta ne bi strinjal. Pri klasifikaciji pravnih subjektov ločimo javne
                           in privatne, privatne pa delimo dalje, glede na njihov namen, v
                           gospodarske, humanitarne, verske, politične in društvene  sindikate.
                           Mislim, da bomo morali določeno klasifikacijo sprejeti in potem dosledno
                           graditi sistem. Če mi sprejmemo, da lahko sindikati politično tako ali
                           drugače delujejo, se postavlja vprašanje tudi drugih vrst pravnih oseb,
                           kot so npr. društva, gasilska društva, pa mogoče pravni osebki temeljijo
                           na verskih principih, kot so, recimo, verske skupnosti in možnost
                           njihovega političnega angažmaja. Mislim, da mora ta zakon dosledno ločiti
                           politične organizacije, ki jim rečemo politične stranke in imajo
                           politični cilj, od drugih tipov, od drugih vrst pravnih oseb in vlogo
                           drugih tipov, drugih vrst pravnih oseb do tega jasno opredeliti. Osebno
                           se pridružujem temu, da naj bodo sindikati v principu nepolitična
                           organizacija, tako kot gasilska društva in kot verska organizacija
                           oziroma verska skupnost. Če pa rečemo, da sindikati ja, potem se takoj
                           odpre vprašanje politične afirmacije drugih tipov pravnih oseb, kot so
                           npr. gasilska društva in verske skupnosti. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Požarnik.</p>
                     </sp>
                     <sp who="#sp.PožarnikHubert">
                        <speaker>DR. HUBERT POŽARNIK:</speaker>
                        <p>Spoštovani! O dveh rečeh bi rad razpravljal zelo na kratko. To je
                           financiranje strank in  vprašanje žensk. Kar se financiranja strank tiče,
                           bom kar lepo povedal. Mislim, da stranke, to je treba javno povedati,
                           kljub vsemu ne bodo v enakopravnem položaju. V tej skupščini so stranke,
                           ki se niso v preteklih letih povezovale z menedžmentom, ki niso politično
                           korumpirale menedžmeta, ki niso imele premoženja, ki ga danes lepo
                           oddajajo kot nekatere stranke tukaj, s katerim si bodo sedaj krasno
                           napajale svoje strankarske račune. Če kdo hoče, mu kar nekaj naslovov
                           povem po Ljubljani in stranke, ki to počnejo. V tem parlamentu niso
                           stranke, ki so imele možnost s prejšnjimi volitvami spraviti svoj denar
                           in svoje v tujino in od tam sedaj to črpati niti nimajo ne vem kakšnih
                           zvez s tujino, da bi jih financirala itn. Ena takih strank, da smo si
                           popolnoma na jasnem, ki nimajo nič, so Zeleni. In zato naj se tukaj
                           delate še tako pravo in svetohlinsko vse enako, v resnici smo si pa v
                           globoki razliki. To se pravi, to je prva stvar, ki naj bo popolnoma
                           jasna.</p>
                        <p>Druga stvar. Zato smo pa Zeleni tudi bolj občutljivi na te vire dohodkov
                           in zato sem seveda odločno proti temu, da bi razna podjetja financirala
                           politične stranke, odločno proti temu, da bi sindikati itn. - da ne
                           govorim še tisto, kar je bilo še naprej po tem absurdu razvito - in da
                           bodo navsezadnje humanitarna in upokojenska ter ne vem kakšna društva, ki
                           živijo od države, sedaj podpirala svoje stranke.</p>
                        <p>Druga stvar so ženske. Eden glavnih problemov političnega življenja je
                           delež žensk  v parlamentu. Jaz sem že ne dolgo tega pisal o tej
                           maskulinizaciji političnega odločanja, o tem, da ženske ne pridejo do
                           prave besede. Vem, da je del problema v ženskah samih, da ne kandidirajo
                           in da ženske ne glasujejo za ženske, da rajši glasujejo za moške. Toda,
                           če pogledate, kako imajo urejeno tudi nekatere moderne države v Evropi,
                           vidite, da dobesedno država predpiše, kolikšen delež žensk mora biti v
                           parlamentu. Mora. Kar poglejte nekatere skandinavske dežele, itn.</p>
                        <p>Zato predlagam za začetek, da vendarle spravimo malo tudi drugi del
                           Slovencev v ta parlament. In sicer resno predlagam, da sprejmemo
                           določilo, da mora biti vsaj 20% poslancev v tej skupščini žensk. Ali pa,
                           da potem po strankarski listi, če niso izvoljene, vendarle dobijo
                           prednost najmanj v tem obsegu ženske. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Moram povedati, da bi to sodilo v volilni zakon. Da ni mogoče tako
                           rešitev dati v ta zakon, ker to posebej regulira potem proces volitev,
                           kandidacijskega postopka in vsega tega. Prosim, zdaj se je najprej javil
                           za repliko gospod Tomšič, potem gospa Lokar, potem gospod Smole.
                           Predlagam pa, da ne generirate tem, ki niso v neposredni zvezi z
                           zakonom.</p>
                     </sp>
                     <sp who="#sp.TomšičFrance">
                        <speaker>FRANCE TOMŠIČ:</speaker>
                        <p>Hvala lepa. Kar bom rekel je gotovo v tej zvezi. Zahvaljujem se kolegu
                           Smoletu za to, kar je pač tukaj načel, za to skrb, da bi sindikati lahko
                           imeli možnost financirati tudi določene programe. Mislim, da je on tako
                           mislil in v svetu je tako. Ko je bil generalni sekretar Emilio Gabario,
                           generalni sekretar Evropske konfederacije sindikatov, prejšnji teden
                           tukaj v gosteh, nam je kazal tudi statut, kjer je izrecno rečeno, da
                           morajo biti sindikati finančno popolnoma samostojni. Ne smejo imeti
                           podpor nobenih strank ali gospodarskih ali drugih subjektov.  Labour
                           Party vemo, da ima veliko denarja in da je seveda z njihovimi sindikati v
                           povezavi. Vendar nikoli ne direktno. Poglejte, v DGB: sindikat mora biti
                           finančno samostojen in ne sme direktno pomagati neki stranki pri volilni
                           kampanji. To ne gre. Ampak, lahko pa sodelujeta obe stranki ali
                           katerakoli stranka, recimo, v programu izobraževanja, zaposlovanja,
                           socialno ogroženih slojev in vseh teh stvari, ali v institucijah, kot je
                           recimo velika nemška institucija "Friedrich Ebert Stiftung", ki zaposluje
                           1200 strokovnjakov, torej več kot ves slovenski parlament in jo seveda
                           financirajo sindikati  "Odstrau". Analogna je "Adenauer Stiftung", je
                           tudi sindikalna, v njej so pa uvrščeni Krščanski demokrati.</p>
                        <p>Skratka, tako kot zdaj piše tukaj v našem predlogu, mislim, da lahko
                           ostane, ker ima sindikat še vedno možnosti, da se opredeli za določene
                           programe. Ko bomo pa sprejeli druge zakone, recimo,  o finančni kontroli,
                           tam pa bomo morali sindikalisti predlagati, da recimo država, zdajšnja
                           SDK ali katerakoli prej ne bo imela vpogleda v stavkovne sklade in druge
                           sklade. Namreč, če ima država vpogled v stavkovne sklade, potem si lahko
                           izračuna: aha, ta sindikat ima možnost samo tri dni štrajkati, potem mu
                           zmanjka sape in je konec. Skratka, tu bomo morali posodobiti, tako kot
                           imajo druge evropske države. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospa Sonja Lokar.</p>
                     </sp>
                     <sp who="#sp.LokarSonja">
                        <speaker>SONJA LOKAR:</speaker>
                        <p>Dovolite, rada bi samo nekaj rekla v zvezi s problemom žensk in tega
                           zakona, o katerem zdaj razpravljamo. Več kot polovica državljanov v
                           Sloveniji smo državljanke. V tej skupščini nas je samo 11% procentov.
                           Spodobni evropski parlamenti jih imajo od 20 do 36%. Vzpodbude
                           demokraciji - v tem primeru enakemu ali vsaj enakomernejšemu političnemu
                           zastopstvu obeh spolov v skupščini - so torej potrebne. Razen tega govori
                           za takšne vzpodbude tudi nekaj zelo konkretnih argumentov. V tej
                           skupščini smo se poslanke izkazale z načinom dela, ki za moški del
                           parlamenta ni bil ravno značilen. Uspele smo marsikdaj doseči
                           nadstrankarsko soglasje ob zelo konkretnih življenjskih vprašanjih in za
                           takšno ravnanje in odločanje nato pridobiti celoten parlament. Naj vas
                           samo spomnim na znano razpravo o svobodi ženske pri odločanju o rojstvu
                           otroka, na razprave o štipendijski, o pokojninski politiki, na
                           prizadevanja za univerzalni otroški dodatek, za pravične porodnine in za
                           podobna vprašanja.</p>
                        <p>Praviloma mislim, da smo jedrnato nastopale, kratko in samo v tistih
                           stvareh, o katerih strokovno nekaj vemo in znamo. Mislim, da si nikoli
                           nismo privoščile paternalističnega odnosa do moškega pola parlamenta.
                           Dokazale smo torej, da ni iz trte izvito spoznanje, da je politično
                           odločanje brez enakopravnejše udeležbe žensk kvalitativno slabše, da je
                           na nek način pomanjkljivo. Zato mislim, da je treba ne samo podpreti
                           predlog Komisije za žensko politiko, ampak narediti še dve stvari.
                           Mislim, da bi se morale ženske v vseh strankah zavzeti za to, da stranke
                           določijo odstotek zastopstva žensk na kandidatnih listah, da pa bi v tem
                           zakonu, o katerem danes govorimo, večjo finančno podporo strankam za
                           večje število žensk vezali na število izvoljenih žensk. To je način, kako
                           bomo preprečili, da bi poslanke, bodoče poslanke kandidirale predvsem v
                           tistih krajih, kjer stranke ocenjujejo, da imajo manjše možnosti, da na
                           volitvah uspejo. Žal, smo se ženske na prejšnjih volitvah z izkušnjami
                           naučile, da so stranke tako ravnale. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Smole se je javil za repliko. Potem bomo glasovali.</p>
                     </sp>
                     <sp who="#sp.SmoleJože">
                        <speaker>JOŽE SMOLE:</speaker>
                        <p>Javil sem se, da repliciram na izvajanje kolege Ludvika Toplaka, ki
                           postavlja na isto raven sindikate in verske skupnosti. Verske skupnosti
                           se ne smejo vmešavati v politiko, sindikati pa se imajo pravico vmešavati
                           v politiko. Tu je bistvena razlika. In zato vztrajam, da se ne more
                           sindikatom prepovedovati, ali bodo financirali tega ali onega, ali pa ne
                           bodo financirali nikogar. To je stvar svobodne odločitve sindikatov. Kar
                           pa zadeva predlog Huberta Požarnika, da bi bilo 20% žensk v parlamentu,
                           moram reči, da je zelo konzervativen. V Socialistični zvezi smo se
                           zavzemali vsaj za 40%.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Predlagam, da zdaj glasujemo. Razpravljalcev ni več.</p>
                        <p>Prosim, predlagam naslednji sklep:</p>
                        <p>1. "Zbor sprejema predlog za izdajo zakona o političnih strankah, z
                           osnutkom zakona.</p>
                        <p>2. Zbor nalaga predlagatelju, Vladi Republike Slovenije, da  ob
                           upoštevanju razprave na zboru in v delovnih telesih čimprej pripravi
                           predlog zakona, tako da bo zbor predlog zakona lahko obravnaval že na
                           seji  23.9.1992 in 24.9.1992."</p>
                        <p>Potem bomo dali še dodatni sklep, ki ga je predlagal gospod Magajna.
                           Prosim, želi kdo o tem predlogu sklepa razpravljati?  Če ne, ugotavljam
                           navzočnost. Vse poslance prosim, da potrdijo svojo navzočnost! <stage type="quorum">(41
                              prisotnih poslancev.)</stage>
                        </p>
                        <p>Kdo je za tak sklep, kot je bil prebran? Kdor je za, naj, prosim,
                           glasuje! <stage type="vote">(38 poslancev za.)</stage> Je kdo proti? <stage type="vote">(1
                              poslanec proti.)</stage> Se je kdo vzdržal? <stage type="vote">(2 poslanca
                              vzdržana.)</stage>
                        </p>
                        <p>Ugotavljam, da je z 38 glasovi za, 1 proti in 2 vzdržanima ta osnovni
                           sklep sprejet.</p>
                        <p>Gospod Magajna je predlagal še dodaten sklep, ki bi se glasil, kot ga je
                           napisal, takole:</p>
                        <p>"Družbenopolitični zbor predlaga, da se pri pripravi predloga zakona v
                           prehodnih  in končnih določbah vključi tudi poglavje o začasnem
                           financiranju neparlamentarnih strank. Financiranje naj bi bilo urejeno
                           analogno zakonu o političnem združevanju (Uradni list Republike Slovenije
                           št. 42/89), in to za čas od razpisa volitev do začetka volitev."</p>
                        <p>To je predlog dodatnega sklepa. Gre tudi za to, da je dikcija tega
                           sklepa, da Družbenopolitični zbor predlaga, ne nalaga, zato je tudi
                           predložen posebej.</p>
                        <p>Mislim, da nas je zdaj prisotnih 42.</p>
                        <p>Kdor je za tak sklep, naj, prosim, glasuje! <stage type="vote">(25 poslancev
                              za.)</stage> Je kdo proti? <stage type="vote">(8 poslancev proti.)</stage> Se je
                           kdo vzdržal? <stage type="vote">(9 poslancev vzdržanih.)</stage>
                        </p>
                        <p>Ugotavljam, da je s 25 glasovi za, 8 proti in 9 vzdržanimi ta predlog
                           dodatnega sklepa sprejet.</p>
                     </sp>
                  </div>
                  <div xml:id="div.1.1.2.5" ana="#PAR.TDR" n="6" corresp="#toc.2.5">
                     <sp who="#sp.PeršakAnton">
                        <p>Prehajamo na
                           <title>6. TOČKO DNEVNEGA REDA: PREDLOG ZA IZDAJO ZAKONA O VOLILNI
                              KAMPANJI, Z OSNUTKOM ZAKONA</title>.</p>
                        <p>Predlog za izdajo zakona, z osnutkom zakona je v obravnavo predložila
                           Vlada Republike Slovenije. Obravnavali so ga Komisija za informiranje, ki
                           podpira predlog za izdajo zakona o volilni kampanji z osnutkom zakona in
                           predlaga zborom Skupščine Republike Slovenije, da ga sprejmejo ter
                           naložijo Vladi Republike Slovenije, da pri oblikovanju predloga zakona
                           upošteva tudi mnenje in pripombe komisije; Zakonodajno-pravna komisija in
                            Komisija za notranjo politiko, ki podpira predlog za izdajo zakona z
                           osnutkom.</p>
                        <p>Predstavnik Vlade Republike Slovenije je gospod Kacin. Želi besedo?
                           Prosim, gospod Kacin, minister za informiranje.</p>
                     </sp>
                     <sp who="#sp.KacinJelko">
                        <speaker>JELKO KACIN:</speaker>
                        <p>Gospod predsednik, poslanke in poslanci, tudi zainteresirana javnost na
                           balkonu! V Sloveniji prvič urejamo volilno kampanjo z zakonom, in to na
                           zahtevo Skupščine Republike Slovenije oziroma njene Ustavne komisije
                           oziroma vodstva skupščine.</p>
                        <p>Namen, ki ga želimo doseči s tem zakonom, je, omogočiti čimbolj svobodno
                           in demokratično odločanje volivcev, zato je temeljno izhodišče zakona
                           enakopravno obravnavanje oziroma zagotovitev enakopravnih možnosti
                           predstavitve organizatorjev volilne kampanje. To pa so kandidati,
                           politične stranke in drugi predlagatelji kandidatnih list ali kandidatov,
                           in to tako v sredstvih javnega obveščanja kot pri plakatiranju na za ta
                           namen določenih plakatnih mestih ter pri organiziranju predvolilnih
                           shodov. Zaradi vsebine je seveda razvidno, da so morali biti pri pripravi
                           zakona upoštevani interesi več upravnih organov in čeprav ga zagovarjam
                           sam v imenu Ministrstva za informiranje, moram povedati, da so pri
                           njegovem nastanku sodelovali tudi strokovnjaki Ministrstva za notranje
                           zadeve, za varstvo in urejanje prostora, zakonodaje, pravosodja in
                           Ministrstvo za finance.</p>
                        <p>Drugo temeljno izhodišče zakona je načelo oziroma zahteva po spoštovanju
                           človekovega dostojanstva, nedotakljivosti človekove zasebnosti in drugih
                           osebnostnih pravic ter prepoved negativne primerjalne politične
                           propagande, katere edini namen je z blatenjem za vsako ceno onemogočiti
                           političnega nasprotnika.</p>
                        <p>Predlagatelj teh določb v zakonu ni posebej sankcioniral. Saj meni, da
                           kulture politične propagande ni moč zagotoviti s sankcijami, z denarno
                           kaznijo, po drugi strani pa je človekovo dostojanstvo in njegova
                           zasebnost dobrina, kateri že ustava zagotavlja sodno varstvo. Gre torej
                           za neke vrste moralne norme, kodeks obnašanja, usmeritev, ki naj bi
                           zavezovala vse tiste, ki javno nastopajo v različnih oblikah javne
                           volilne propagande, k spoštovanju splošno uveljavljenih načel, ki veljajo
                           za javno besedo.</p>
                        <p>Predlagatelj je  proučil, kako so vprašanja volilne kampanje urejena v 14
                           evropskih državah. Splošna ugotovitev je, da so trajne volilne kampanje,
                           volilna kampanja v medijih, plakatiranje, predvolilni shodi ter
                           financiranje urejeni na zelo različne načine, večinoma v zakonih o
                           volitvah, nekatera vprašanja pa ponekod sploh niso urejena z zakonom.
                           Tako je, npr. dostop do medijev v Veliki Britaniji stvar dogovora med
                           strankami in mediji, se pravi TV hišami.</p>
                        <p>Že v predhodnih razpravah smo opozorili tudi na dejstvo, da nobena od teh
                           držav nima posebnega zakona o volilni kampanji. Obveznost medijev, da
                           brezplačno odstopijo del svojega programskega časa, pozna cela vrsta
                           evropskih držav. Praviloma seveda samo za javno radio difuzijo. Izjemoma
                           zavezuje tudi privatne TV, če opravljajo javno službo; tako npr. v
                           Luxemburgu. V Italiji pa volilni molk zavezuje tudi vse zasebne
                           televizijske in radijske postaje.</p>
                        <p>V tisk, ki je v zasebnih rokah, zakon ne posega, z izjemo splošnih
                           omejitev, določenih z ustavo, zakoni in poklicnimi kodeksi, ki pa imajo
                           tam bistveno daljšo tradicijo, težo in zlasti hude posledice v primeru
                           kršitev.</p>
                        <p>Naš predlagani zakon - predlog - pa nalaga tudi tisku, da zagotovi vsem
                           strankam oziroma kandidatom možnost brezplačne predstavitve v za to
                           določenem delu časopisnega prostora. Kritiki te določbe nam očitajo, da
                           gre za vmešavanje države v svobodo tiska, za poseganje države v uredniško
                           politiko, kar pa ni res. Zahtevamo le načelno enakopravno obravnavo vseh
                           političnih strank. Ne govorimo o obsegu takega prostora, ne govorimo o
                           pogojih, pod katerimi se bo ta prostor dodeljeval, ne govorimo o tem, ali
                           mora biti to na voljo vsak dan v času volilne kampanje ali ne, to je
                           stvar medijev in to je stvar uredniške politike. Na noben način si ne
                           smemo privoščiti, da bi s strani države enačili zelo različne medije. TV,
                           radio in časopis niso čisto isti in tukaj morajo uredništva do konca
                           ohraniti vso pravico, da po strokovni plati sami odločajo koliko, na
                           kakšen način in pod kakšnimi pogoji bodo odstopili za predstavitev.</p>
                        <p>Vsekakor pa to v nobenem primeru ne posega v komercialno dejavnost
                           časopisnih hiš niti radia niti televizije. Propaganda je stvar plačila,
                           stvar dogovora v za to rezerviranih terminih. Torej, ne predlagamo čisto
                           nič novega in tisti, ki trdi, da s tem posameznim medijem odrekamo
                           prihodek in dohodek, ni dovolj natančno prebral besedila.</p>
                        <p>Zakon se ne nanaša na ves tisk, temveč samo na tiste časopise, katerih
                           zvrst je informativno politična in ki so jih ustanovili subjekti, ki so v
                           celoti ali vsaj delno v družbeni oziroma javni lastnini. Za Slovenijo je
                           v tem prehodnem obdobju, ko še nimamo lastninske zakonodaje, značilno, da
                           je družbena oziroma javna lastnina prevladujoča oblika kapitala v
                           medijih, kar pogojuje tudi reševanje teh vprašanj na naš specifičen
                           način. Ko bo opravljeno lastninjenje, takrat verjetno ne bo več nobene
                           možnosti, da bi v olastninjene medije kakorkoli posegali. Po našem mnenju
                           pa bi te določbe zakona, ki zahtevajo pravice in obveznosti
                           organizatorjev volilne kampanje v medijih, morali razumeti tudi kot
                           pravno zaščito medijev pred pritiski strank. Saj avtonomno odločajo,
                           koliko prostora ali časa bodo odstopili strankam ali kandidatom za
                           predstavitev njihovih programov, na kakšen način in pod kakšnimi pogoji
                           jim bodo to omogočili ter po kakšni ceni in pod kakšnimi pogoji bodo
                           objavljali volilno-propagandna sporočila. Poudarjam, sporočanje in
                           komentiranje političnega dogajanja v času volilne kampanje nikakor ni
                           predmet tega zakona in tudi ne more biti.</p>
                        <p>Zakon ureja tudi druge oblike javne volilne propagande. Načelo
                           enakopravnega obravnavanja organizatorjev volilne kampanje velja tudi za
                           dostop do plakatiranju namenjenih površin ter za organiziranje
                           predvolilnih shodov, za katere zakon v času volilne kampanje predvideva
                           določeno poenostavitev postopkov, ki so sicer predpisani za javne
                           shode.</p>
                        <p>Eno osrednjih vprašanj, ki ga ureja zakon, je financiranje volilne
                           kampanje. Z zakonom naj bi zagotovili pravico do povrnitve dela stroškov
                           volilne kampanje iz državnega proračuna glede na število dobljenih
                           glasov. Predvideli bi nadzor parlamenta nad zbranimi in porabljenimi
                           sredstvi ter prepovedali ali omejili financiranje s strani določenih
                           finančnih in pravnih oseb ter prepovedali uporabo premoženja državnih
                           organov za potrebe volilne kampanje.</p>
                        <p>Rešitve, ki jih obsega ta zakon, bi po našem mnenju zagotovile tudi
                           majhnim, ekonomsko šibkim strankam vsaj minimalne možnosti predstavitve
                           njihovih političnih ciljev ali kandidatov javnosti, s tem pa tudi
                           državljanom Republike Slovenije možnost svobodne izbire med vsemi
                           političnimi subjekti, ki nastopajo na volitvah.</p>
                        <p>Pričakujemo, da bomo z vašim sodelovanjem pri pripravi zakona ta</p>
                        <p>cilj tudi dosegli. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Želijo besedo še poročevalci delovnih teles?
                           <stage type="debate">(Ne.)</stage>
                        </p>
                        <p>Prehajam na razpravo. Prijavilo se nas je kar nekaj in zato prosim, da
                           smo kratki, jedrnati in vztrajni. Gospod Balažic.</p>
                     </sp>
                     <sp who="#sp.BalažicMilan">
                        <speaker>MILAN BALAŽIC:</speaker>
                        <p>Znova hvala lepa za besedo. Spoštovani! Podal bi nekaj pripomb k
                           predloženemu zakonu o volilni kampanji in se tudi opredelil do samega
                           zakona. Podpiram cilje zakona, to je omogočiti čim bolj svobodno in
                           demokratično oblikovanje javnega mnenja oziroma svobodno odločanje
                           volivcev o kandidatih za poslance v Državni zbor ter kandidatih za
                           predsednika republike. Te cilje je možno uresničiti z zagotovitvijo
                           enakopravne možnosti vsem udeležencem v volilni kampanji in v vseh
                           oblikah javne volilne propagande. Podpiram tudi načelo, po katerem je
                           potrebno v volilni propagandi spoštovati človekove pravice, svoboščine,
                           človekovo dostojanstvo, nedotakljivost osebne integritete in zasebnosti,
                           seveda je pa vprašanje določilo, ki govori o tem, da naj ne bi bilo
                           negativne primerjalne politične propagande. Mislim, da je to
                            dobronamerno določilo, vendar pa mu manjkata vsaj dve stvari. Strinjam
                           se s tem, da bi nekaj podobnega lahko zapisali tudi v etični kodeks, če
                           bi ga sklenile stranke, kajti v Sloveniji ni toliko pralnega praška, da
                           bi opral vso umazanijo, ki se lahko izlije v volilni kampanji. Toda, če
                           že imamo tako določilo, potem bi veljalo dodati vsaj še dve stvari.
                           Najprej je treba precizno opredeliti, kaj je to negativna primerjalna
                           politična propaganda, se pravi  imeti moramo mehanizem, po katerem se
                           določa, kaj je primerna in neprimerna. In drugo: stvar ne bo
                           funkcionirala, če ne bo imela določenih sankcij. Zakon imamo zato, da
                           določene obveznosti ali dejanja opredeljujejo in dovoljujejo in drugih
                           ne. In če jih ne, potem jih po navadi sankcionirajo. Drugače je to samo
                           pobožna želja. Če bi vztrajali pri tem členu, potem moramo to dodati. V
                           nasprotnem primeru je ta člen nesmiseln, ker nima nobene konsekventne
                           posledice.</p>
                        <p>Vsem strankam je potrebno zagotoviti enakopravne možnosti predstavitve
                           njihovih programov in kandidatov v javnosti. Zato podpiram prizadevanja,
                           ki gredo v smeri priprav medijev, predvsem ključnih dnevnikov, TV in
                           Radia Slovenije, na izdelavo "pravil obnašanja", pri čemer bi izhajali iz
                           načelne popolne enakopravnosti strank  in kandidatov. Ker slovenski
                           politični pluralni prostor še ni dokončno oblikovan in ker ni mogoče
                           vnaprej prerokovati oblikovanje koalicij in s tem razmerij med pozicijo
                           in opozicijo, seveda tudi odločno nasprotujem - sicer to ni predmet
                           zakona - delitvi RTV programov na pozicijske in opozicijske. To je mogoče
                           naša prihodnost, mi bi pa v tem trenutku prehitevali, kajti začeli bi s
                           tistim, kar je tako ali tako večna nevarnost slovenske družbe, s
                           cepitvijo družbe na arhaične ločnice, ki so nam vsem dovolj znane.</p>
                        <p>Nadalje. Prav tako nasprotujem zakonskemu določilu, ki predvideva možnost
                           oblikovanja posebnih koordinacijskih posvetovalnih teles, ki naj bi jih
                           oblikovali predlagatelji kandidatnih list, formirali pa bi se pri RTV
                           Slovenija in drugih informativno-političnih javnih glasilih. Kot pravi
                           zakon, se predvideno usklajevanje medsebojnih interesov v praksi lahko
                            sprevrže v pritiske strank in združene politike, neodvisno ali je to
                           pozicijska ali opozicijska, proti neodvisnosti medijev. Menim, da naj
                           mediji avtonomno pripravijo svoja pravila igre za vse stranke
                           enakopravno, stranke pa tudi lahko izrazijo želje ali potrebe po uporabi
                           teh medijev. Ključno vodilo pri tem zakonu nam mora biti (tu bi se vsi
                           lahko strinjali) to, da se tudi med volilno kampanjo ohrani neodvisnost
                           glasil.</p>
                        <p>Podpiram pa zakonske rešitve, ki govorijo o tem, da so sredstva javnega
                           obveščanja dolžna omogočiti strankam enakopravno predstavitev njihovih
                           kandidatov, programov in stališč, pri čemer sama določijo obseg
                           programskega časa, časopisnega prostora, ki ga dajo udeležencem na
                           uporabo. Pri polemiki "plačno ali brezplačno" bi se zavzel za neko vmesno
                           varianto, to je, da bil bil en del po ekonomskih cenah, drugi del pa ne
                           po brezplačni varianti, ampak po neki cenejši varianti, kar bi omogočalo
                           tako dobiček medijem kot možnost strankam, ki ne bodo imele milijonov
                           mark, da se tudi na nek način ustrezno predstavijo.</p>
                        <p>Podpiram določbe, ki predvidevajo enakopravnost strank pri plakatiranju,
                           kjer naj bodo določena plakatna mesta dostopna vsem strankam pod enakimi
                           pogoji.</p>
                        <p>Strinjam se z zakonskim določilom, da naj bi bilo v času volilne kampanje
                           dovoljeno objavljati le tiste raziskave javnega mnenja, pri katerih bo
                           navedena metodologija raziskave, s čimer bi preprečili objavo dvomljivih
                           raziskav javnega mnenja po naročilu, to je, ko si stranka naroči
                           raziskavo, ki kaže vse dobro.</p>
                        <p>Kar se tiče financiranja volilne kampanje, se strinjam, da, le-te ne bi
                           smele financirati institucije, kot so že navedene v zakonu o političnih
                           strankah, o katerem smo danes že govorili. Podpiram določilo, da s strani
                           tujih pravnih oseb financiranje nebi bilo dovoljeno, ne strinjam pa se s
                           predlagateljem, ki predvideva možnost financiranja volilne kampanje s
                           strani slovenskih izseljencev. Mislim, da je treba to določilo opredeliti
                           tako, da to pomeni, da je dovoljeno financirati slovenskim državljanom v
                           tujini, ne pa vsem slovenskim izseljencem; kajti osnovno načelo nam mora
                           biti, da tisti, ki v državi plačuje davke, in davkoplačevalec odloča o
                           tem, koga bo volil, tudi preko tega, ko ga bo financiral.</p>
                        <p>Menim, da naj vsi državljani Slovenije sami krojijo svojo usodo in naj
                           zato sami odločajo o rezultatih volitev in katero stranko bodo finančno
                           podprli. V vsakem primeru pa sem za to, da obstaja stroga finančna
                           kontrola dotoka sredstev. Vemo, da do konca tega nikoli ne bo možno
                           doseči, vendar mora imeti tajno financiranje iz tujine določen strog
                           nadzor.</p>
                        <p>Končno predlagam, da se predvidena dodatna proračunska sredstva v višini,
                           ki je predvidena v zakonu, to je 45 milijonov tolarjev, razdeli na dva
                           dela. Prvi del teh sredstev naj se enakopravno razdeli vsem na volitvah
                           sodelujočim strankam, in to pred volitvami, kar bi zviševalo
                           enakopravnost pogojev za udeležbo strank na volitvah, kot je bil to
                           primer tudi na volitvah leta 1990. Drugi del teh sredstev pa naj se po
                           volitvah povrne novim parlamentarnim strankam, kot vrnitev dela stroškov
                           volilne kampanje. Vsekakor velja zagotoviti razvidnost virov financiranja
                           volilne kampanje in nadzor nad njimi, zato podpiram določilo, da mora
                           stranka najkasneje 60 dni po dnevu glasovanja predložiti Državnemu zboru
                           poročilo o zbranih in porabljenih sredstvih.</p>
                        <p>Strinjam se z izrecno prepovedjo uporabe prostorov, opreme in drugega
                           premoženja, ki je namenjeno za delo državnih organov v prid izvajanja
                           volilnih aktivnosti strank, kar bo seveda tudi zelo težko nadzorovati.
                           Vendar pa to določilo, vsaj kot pravna domneva, mora obstajati.</p>
                        <p>In končno zahtevam na nek način popravek 2. člena zakona o volilni
                           kampanji, ker menim, da je čas trajanja volilne kampanje, to je 24 dni,
                           prekratek za solidno predstavitev programov in kandidatov, zato bi
                           predlagal podaljšanje tega obdobja recimo na 30 do 35 dni, tako da ne bi
                           bili ves čas v neki volilni tekmi.</p>
                        <p>To so okvirne pripombe. Z drugim, kar nisem omenil, se strinjam. Ključne
                           so te opombe o negativni primerjalni politični propagandi, o plačljivosti
                           ali ne plačljivosti objav strank v medijih in kontrole nad finančnimi
                           mediji in seveda tudi teh koordinacijskih teles, ker mislim, da so lahko
                           velika nevarnost, če ne bi seveda na drugačen način zagotovili varstva
                           neodvisnosti medijev. To bi bilo na kratko. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Prosim gospod Borut Pahor.</p>
                     </sp>
                     <sp who="#sp.PahorBorut">
                        <speaker>BORUT PAHOR:</speaker>
                        <p>Hvala za besedo, gospod predsedujoči! Tudi v času volilne kampanje moramo
                           zagotoviti politično neodvisnost javnih glasil. Ni demokracije brez
                           javnosti, ni demokratične družbe brez svobodne in avtonomne civilne
                           družbe. Zato nasprotujemo predlogom, da se z zakonom predpiše uredništvom
                           javnih glasil brezplačno odstopanje prostora v glasilih za objavo
                           sporočil strank v volilni kampanji.</p>
                        <p>Sicer sprejemam dobro namero ministra Jelka Kacina, mislim pa, da bi
                           lahko sporno tolmačenje 5. člena privedlo do problemov, predvsem pa do
                           vtisa v javnosti in v uredništvih, da poskušajo stranke, da poskuša
                           država vplivati na svobodno voljo uredništev za kreiranje njihove
                           politike. Mislim, da to ni sprejemljivo. Prav tako mislimo, da dve leti
                           po svobodnih volitvah ni sprejemljivo poseganje v uredniško politiko v
                           obliki zakonsko predlagane koordinacije strank. Mislimo - o tem smo trdno
                           prepričani, da so ekonomski in predvsem profesionalni razlogi novinarjev
                           tisti, ki bodo javna glasila silili v profesionalno delo tudi v času
                           volilne kampanje, tako z njihovimi informacijami kot tudi z njihovimi
                           komentarji.</p>
                        <p>Mislim, da bi bilo od mene zelo neprijazno, spoštovane kolegice in
                           kolegi, če bi tukaj pred vami ponovil vse tiste predloge, ki so zapisani
                           na štirih straneh, ki jih je poslanski klub SDP predlagal na Komisiji za
                           informiranje in tam tudi vložil. Zato mi dovolite, da se dotaknem samo
                           tistih, ki so do sedaj v polemiki naleteli na največ takih in drugačnih
                           pogledov, pri čemer se z mnogimi predlogi, ki jih je dal kolega Balažic,
                           strinjam.</p>
                        <p>Najprej o negativni primerjalni politični propagandi. Mislim, da je
                           popolnoma nesprejemljivo razpravljati o tem členu tako, da razumemo stvar
                           kot prepoved kritike in ugovora na to kritiko. Nasprotno. Čas volilne
                           kampanje je čas, ko opozicija z vsemi silami, seveda legitimnimi, bruha
                           svojo jezo in ponuja boljše rešitve od tistih, ki jih ponuja oblast.
                           Mislim, da je ta kritika, jasno manj kritizerstvo, pravzaprav smisel
                           volilnega boja, prostor in razlog za to, da se bodo državljani tako ali
                           drugače svobodno in po svoji vesti odločali za tega ali drugega
                           kandidata, za to ali drugo stranko. Gre za vprašanje blatenja v volilni
                           kampanji. Mislim, da si dve leti po prvih volitvah ne smemo privoščiti
                           volilne kampanje, ki bo v javnosti postregla predvsem z zmerljivkami, z
                           blatenjem, s tistim torej, kar tudi naši državi v mednarodnem kontekstu
                           ne bi prineslo mednarodnega ugleda. Dovolim si tukaj ponoviti mnenje
                           nekaterih kolegov iz parlamentarne skupščine Sveta Evrope, ki so nas
                           opozorili oziroma dali na znanje, da bodo v poročilu opazovalcev, ki bo
                           poslano Svetu Evrope in bo podlaga za odločanje o našem vstopu v to
                           ugledno evropsko institucijo, ne samo poročali o demokratičnosti volitev,
                           o kateri nihče ne dvomi, ampak tudi o obnašanju javnosti, političnih
                           strank, predvsem političnih strank v času volilne kampanje.</p>
                        <p>Mislim, da bi bilo za naš mednarodni ugled še kako dobrodošlo, če bi bilo
                           v tem poročilu zapisano, da smo Slovenci izbrali svojo legitimno in
                           legalno oblast na kulturen način. Tako, da kljub nekaterim pomislekom
                           podpiram namero predlagalca zakona, da se sankcionira blatenje. Torej jaz
                           ne bi imenoval to negativna primerjalna politična propaganda, ampak bi
                           preprosto rekel blatenje političnih nasprotnikov. Mislim, da je to veliko
                           bolj jasno povedano kaj to pomeni in bi se tudi zavzel v imenu
                           poslanskega kluba SDP, da se takšno blatenje političnih nasprotnikov bolj
                           strogo sankcionira kot je to tukaj predlagal predlagalec zakona.</p>
                        <p>Naslednja stvar, ki se nam zdi pomembnejša, na katero želim opozoriti v
                           tej repliki, je vprašanje plakatiranja. To urejata 9. in 10. člen.
                           Našteli smo kar pet alinej. V 9. členu se nam zdi, da ni določeno, kako
                           se bo zagotavljala dostopnost vsem organizatorjem volilne kampanje pod
                           enakimi pogoji. Mislimo, da mora to zakon enakopravno predvideti. V 9.
                           členu ni predvidena obveznost organov občine, da določijo plakatna mesta,
                           niti sankcije, če občinski upravni organ ne določi plakatnih mest. Pri
                           plakatiranju zunaj plakatnih mest ni predvidena enakopravnost vseh
                           udeležencev. V vseh primerih je po našem mnenju treba predvideti posebne
                           roke za pritožbe na odločbe upravnih organov in roke za izdajo
                           drugostopenjske odločbe. Kot prekršek tudi ni predvideno trganje ali
                           prelepljanje plakatov. Pri tem bi za prelepljanje plakatov lahko veljalo
                           načelo objektivna odgovornost organizatorja, katerega plakati so bili
                           nalepljeni na druge, saj mora zagotoviti pošteno nalepljanje svojih
                           plakatov.</p>
                        <p>In končno. Določi naj se dolžnost organizatorjev volilne kampanje, da
                           takoj po izvedbi volitev poskrbijo za izpraznjenje plakatnih mest.</p>
                        <p>Določbe o financiranju volilne kampanje so predvsem pomanjkljive v delu,
                           ki zagotavljajo kontrolo zbiranja in porabe sredstev. Meni je bil nastop
                           predsednika poslanskega kluba Zelenih zelo blizu. Mislim, da podobno
                           usodo delijo tudi nekatere druge stranke in te bodo prav gotovo s toliko
                           večjo pozornostjo bdele nad tem, kako si bodo konkurenti uspeli
                           zagotoviti denarna sredstva. Mislim pa, da je tudi dolžnost zakona, da
                           seveda prepreči in sankcionira nelegalno zbiranje finančnih sredstev za
                           volilno kampanjo in mislimo, da se mora predvideti tudi nadzor na
                           tem.</p>
                        <p>Na koncu mislimo, da so zagrožene kazni za prekrške neprimerne, mislimo
                           celo, da so smešne.</p>
                        <p>Spoštovane kolegice in kolegi, ker končujem, bi se torej zavzel za to, da
                           se sankcije v tem zakonu poostrijo. Če želimo urediti, in jaz mislim, da
                           je pametno, da to področje uredimo z zakonom, kljub nekaterim drugim
                           pomislekom - tukaj se z ministrom Kacinom strinjam - potem moramo
                           sankcije zvišati oziroma zaostriti. Mislim, da jih moramo vzeti vsi resno
                           in najbolj so učinkovite tiste sankcije, ki bodo politične stranke
                           udarile po njihovih denarnicah. Zato se mi zdi prav, da so te sankcije
                           kar visoke.</p>
                        <p>Torej na koncu, politika vedno zelo krčevito steguje roke po medijih,
                           predvsem po javnih medijih. Mislimo, da je treba ta apetit zaustaviti
                           tudi z zakonom, ki bo užival zaupanje v tem parlamentu in bo torej
                           sprejet in bo v nekem smislu predlagal tisti kodeks, za katerega se
                           pravzaprav zavzemamo.</p>
                        <p>SDP torej intenco podpira, povedala je zelo jasno, da ne podpira tistih
                           določil, ki kažejo na intenco države in političnih strank, da bi se
                           vmešavale v uredniško politiko javnih glasil in trdno verjamemo v
                           kulturnost politične kampanje ter profesionalnost novinarjev, ki bodo o
                           njej poročali. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Prosim, gospa Darja Lavtižar-Bebler.</p>
                     </sp>
                     <sp who="#sp.Lavtižar-BeblerDarja">
                        <speaker>DARJA LAVTIŽAR-BEBLER:</speaker>
                        <p>Hvala lepa. Spoštovane kolegice, spoštovani kolegi! Povedala bi tole.
                           Slišala sem, da nekateri poslanci v drugih dveh zborih izrazito
                           nasprotujejo, so nasprotovali temu (ko so obravnavali ta zakon), da bi
                           sploh tak zakon bil potreben, pri čemer imajo načelno verjetno prav.
                           Konkretno pa mislim, da glede na to, da gre za prve volitve na podlagi
                           nove ustavne ureditve in glede na to, da še nimamo nekih praktično
                           uveljavljenih pravil in standardov, ki bi se nanašali na organiziranje in
                           vodenje predvolilne kampanje. Torej glede na vse to menim, da je zakon
                           vendarle potreben. Prav je, da ta zakon posebej izpostavi obvezo javnih
                           glasil, da zagotovijo vsem strankam in kandidatom enake pogoje in
                           enakopraven položaj pri oglaševanju, objavljanju volilnih propagandnih
                           sporočil in pri aktivnem nastopanju v medijih. Prav je tudi, da zakon
                           določa, da morajo biti plakatna mesta dostopna pod enakimi pogoji in da
                           omili pogoje za sklicevanje predvolilnih shodov ali zborovanj, ki bodo v
                           tem času kampanje gotovo bolj množična.</p>
                        <p>Primerna je tudi obveznost, da je treba pri objavi raziskave javnega
                           mnenja o kandidatih navesti metodologijo raziskave. Toda tudi socialisti
                           ne vidimo pravega smisla določbe drugega odstavka 3. člena, ki
                           prepoveduje negativno primerjalno politično propagando. Vsebinsko ta
                           določba ni precizirana in nenazadnje je normalno, da se volilna kampanja
                           poslužuje tudi poudarjanja negativnih lastnosti ali napak pri dosedanjem
                           udejstvovanju protikandidata.</p>
                        <p>Za zlorabo prepovedi negativne primerjalne propagande v nadaljevanju
                           besedila zakona - če prav berem ta osnutek, ki je pred nami - ni
                           predvidena nikakršna sankcija. Torej je tudi zato zadeva brezpredmetna.
                           Zelo pomembno pa je, da se zagotovi spoštovanje osebnega dostojanstva,
                           nedotakljivosti človekove osebne integritete ter zasebnosti in
                           osebnostnih pravic kandidatov. V tem smislu se zavzemam, da bi se pred
                           sodišči zagotovilo prioritetno obravnavanje tožb iz tega naslova.
                           Prizadeti namreč nima nič od sodnega varstva, če uspe pred sodiščem
                           oprati svojo čast in dobro ime šele čez nekaj mesecev ali čez leto dni.
                           Volivci pa so se že bili odločili na podlagi namerno lansiranih laži,
                           denimo.</p>
                        <p>V zvezi s spornim 5. členom pa tole. Ta člen je dejansko mogoče razumeti
                           kot nasprotje z ustavno zagotovljeno svobodo tiska in drugih oblik
                           javnega obveščanja. Začasna razveljavitev ali omejitev te pravice  pa je
                           po ustavi možna samo v vojnem ali v izrednem stanju. Te volitve,
                           predvidene z ustavo in ustavnim zakonom za izvedbo ustave, pa bi težko
                           šteli kot vojno ali izredno stanje, čeprav bodo nemara posamični spopadi
                           zelo ostri. Konkretno pa bi lahko glede na nesporni nacionalni pomen
                           radia in TV Slovenije in glede na to, da je Skupščina Republike Slovenije
                           posebej določila način upravljanja tega javnega zavoda in določila tudi
                           kadrovsko sestavo Sveta RTV, bi bilo prav, da bi ta zakon na ta Svet
                           prenesel tudi pooblastilo, da določi pravila, ki bi za čas volilne
                           kampanje veljala za oblikovanje programa RTV Slovenije, pri čemer pa bi
                           tudi tedaj morala biti zagotovljena enakopravnost vseh subjektov, ki
                           nastopajo v volilni kampanji in nepristranskost s strani programskih
                           ustvarjalcev.Mislim, da bi zakon moral od sredstev javnega obveščanja, ne
                           glede na to ali gre za RTV, Delo ali pa lokalne radijske postaje in
                           občinska glasila, zahtevati nepristranskost in objektivnost, ker se to
                           neposredno navezuje na pravico občanov do informiranosti oziroma
                           obveščenosti.</p>
                        <p>Torej mislim, da zakon je potreben. Predlagatelju predlagam, da pač naše
                           današnje pripombe in predloge v čim večji možni meri upošteva. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Prosim, gospod Magajna.</p>
                     </sp>
                     <sp who="#sp.MagajnaAndrej">
                        <speaker>ANDREJ MAGAJNA:</speaker>
                        <p>Spoštovani! Preden dam nekaj pripomb na zakon, bi izrekel vse priznanje
                           prav intenci zakona, da uveljavi možnost svobodnega dostopa do medija
                           vsem strankam. Mislim, da je to v fazi razvoja naše mlade demokracije več
                           kot nujno in da tu ne moremo pristati na nek liberalističen koncept, ki
                           ga prakticirajo v ZDA, Veliki Britaniji ali drugod.</p>
                        <p>Vprašanje je seveda dostop do medijev. Kako naj zakon to regulira?
                           Slišali smo celo pripombe, da je to sporno tudi z ustavnega vidika.
                           Vendar menim, da je to kljub temu pridobitev, saj bo na ta način tudi
                           novim strankam, in tudi manjšim strankam, v finančnem pogledu omogočilo
                           vsaj minimalni dostop in hkrati, kot je že gospod Kacin rekel, tudi
                           možnost za volivce, možnost svobodne izbire. To je zelo pomembno.
                           Marsikdo bi se danes odločil tudi za stranke, za druge stranke, a jih
                           preprosto ne pozna.</p>
                        <p>Problem pa je financiranje in obseg takega prostora. Ti vprašanji sta
                           povezani. Namreč, če bodo mediji ta prostor odstopili strankam
                           brezplačno, je velika nevarnost, da bodo zelo omejile medijski prostor,
                           namenjen predvolilni kampanji in da bodo glavnino svojega prostora le
                           namenile financiranju komercialnih prispevkov strank. Tega se dejansko
                           bojim, da bo ta tako imenovana minimalna možnost dejansko tudi v praksi
                           postala minimalna in da bo omejena na skromno minutažo ali pa celo ne na
                           minutažo, ampak na nekaj sekund predstavitve in da zaradi takšnega
                           tolmačenja zakona, ki je tudi možno, bo ta obseg dejansko minimalen.
                           Seveda pa zahtevati brezplačno, da mediji na široko odprejo vsem
                           strankam, ki bodo kandidirale, svoj prostor, je druga dilema. Zato se
                           bolj ogrevam za varianto, da bi vsaj del sredstev krili tudi iz proračuna
                           za kampanjo. Ali je to polovica ali manj in bi na ta način lahko tudi
                           predpisali ta minimalni obseg, minimalni prostor za promocijo strank.
                           Vidimo pa, da imamo o teh rešitvah nekoliko drugačne poglede.</p>
                        <p>Razveseljivo je to, da je bil 5. člen deležen tako velike pozornosti, kar
                           nedvomno kaže, da imajo mediji odločilno vlogo v demokratizaciji. Se pa
                           zavedam iluzije, na katero je opozoril že gospod Požarnik. Kljub tej
                           formalni enakopravnosti strank bodo stranke v zelo neenakopravnem
                           položaju. Že sedanja startna osnova je tako različna, da seveda ne bo
                           zagotavljala enake startne pozicije, kar tudi končno ni nujno. Vprašanje
                           je, kako se je ta startna pozicija vzpostavila in na kakšen način.</p>
                        <p>V zvezi s tem bi še opozoril na poglavje o financiranju predvolilne
                           kampanje, ki je tudi vprašanje in sploh vprašanje financiranja strank. Se
                           strinjam s predgovorniki, da izseljenske organizacije naj ne bi bile
                           tisti subjekti, ki bi lahko financirale kampanjo. Mislim tudi, da ne bi
                           smele financirati predvolilnih dejavnosti. Menim pa, da bi se državljani
                           Slovenije, ki živijo zunaj naših meja, kot posamezniki z nekim minimalnim
                           finančnim obsegom lahko vključevali tudi v to dejavnost. Zakaj to? Že
                           prej, pri razpravi o političnih strankah, je bil povedan zanimiv predlog,
                           da pri nas ne bi smeli ustanavljati organizacije, ki bi bila neke vrste
                           podružnica tujih strank. Po drugi strani pa v tem finančnem smislu
                           dopuščamo precej prost dotok teh sredstev. Tu bo treba postaviti bolj
                           jasne meje.</p>
                        <p>O uporabi sredstev in prostorov državnih organov v strankarske namene so
                           tudi predgovorniki opozorili, dodal bi samo to, da ne samo storitve,
                           materialna sredstva, prostori, ampak tudi obiske državnih funkcionarjev
                           ne bi smeli uporabljati v strankarske namene. V preteklosti je nekaj tega
                           bilo, verjetno vsaka stranka za sebe dobro ve, koliko so se razni vladni
                           obiski uporabljali tudi za navezavo strankarskih interesov in za
                           sklepanje najrazličnejših dogovorov, tudi finančnih. Mislim, da moramo
                           tudi tu postaviti jasno ločnico, čeprav verjamem, da je zelo praktično,
                           če je že plačana avionska karta, da se uporabi obisk v tujini še za druge
                           namene. Verjamem, da je to praktično, je pa tukaj načelni pomislek.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Za repliko je prosil gospod Požarnik.</p>
                     </sp>
                     <sp who="#sp.PožarnikHubert">
                        <speaker>DR. HUBERT POŽARNIK:</speaker>
                        <p>Spoštovani! Žal, me ni bilo v dvorani, ker sem moral nekam iti. Slišal
                           sem neko repliko na svoje izvajanje in bi hotel biti še enkrat popolnoma
                           jasen. Če je bilo res v smeri tega, da bi bilo 40% žensk, moram reči, da
                           nimam nič proti temu - tudi jaz sem rekel najmanj 20% - samo iz
                           političnega realizma, iz stanja, takšnega kakršno je, menim, da bi bilo
                           zelo dobro, da bi bilo vsaj 20%, če bi jih bilo vsaj 20%. Mislim, da bi
                           bilo v tem parlamentu boljše ozračje, da bi bilo bolj tvorno, bolj
                           koristno. Zato menim, da bi vsaj to številko doseglo.</p>
                        <p>Na tisto pripombo preje, da to ni predmet te razprave, pa le ne bi tako
                           rekel. Moja misel je šla v tem, da bi se zapisalo...</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Sedaj smo že pri drugem zakonu, gospod Požarnik.</p>
                     </sp>
                     <sp who="#sp.PožarnikHubert">
                        <speaker>DR. HUBERT POŽARNIK:</speaker>
                        <p>Moja misel je šla v tem, da bi se zapisalo... še vedno, da se stranke, ki
                           npr. kandidirajo v 88-ih volilnih enotah, morajo imeti vsaj v 17-ih
                           enotah žensko za kandidata. Tisti, ki v 40-ih, pa ustrezno osem - in tako
                           naprej. Skratka, da bi bil to pogoj, ki bi stranke zavezoval. Hvala
                           lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala za repliko. Vendar, kot pravim, sedaj smo že pri zakonu o volilni
                           kampanji. Sedaj je na vrsti gospod Žagar.</p>
                     </sp>
                     <sp who="#sp.ŽagarZvone">
                        <speaker>ZVONE ŽAGAR:</speaker>
                        <p>Hvala lepa. Jaz nisem prijavljen za repliko, ampak za razpravo, kajne.
                           Kljub temu, da so temeljni volilni zakoni že sprejeti, je vseeno možno
                           reči, da bi bilo boljše, da bi bili tako imenovani navadni zakoni
                           sprejeti pred temeljnimi.</p>
                        <p>Glede zakona o volilni kampanji pogrešam predvsem na začetku v 1. členu
                           Državni svet. Kampanja se nanaša na Državni zbor in na kandidate za
                           predsednika. Državni svet je izpuščen. To pomeni, da so volitve v Državni
                           svet povsem tajne in brez javnosti, kar po mojem mnenju ni dobro, še
                           zlasti zato, ker imamo 22 senatorjev, ki so voljeni celo na neposreden
                           način. Zato predlagam, da se to vnese v predlog zakona.</p>
                        <p>Glede 3. člena, ki med drugim govori tudi o nedovoljeni oziroma dovoljeni
                           negativni primerjalni politični propagandi oziroma, ki propagira volilni
                           boj v belih rokavicah po podobi predlagatelja, je treba reči, da se tukaj
                           postavlja vprašanje o tem, kdaj in kaj je blatenje in kdaj gre za to,
                           meje blatenja; postavlja se tudi vprašanje in pojav zdravilnega
                           blata.</p>
                        <p>Glede 5. člena, ki govori o tem, da naj bi nekateri mediji posvečali svoj
                           prostor volilni kampanji, in to predvsem javni ali družbeni mediji, je
                           treba reči, če gre za državni interes, potem so vsi časopisi oziroma vsi
                           mediji dolžni, v kolikor je ta interes prisoten, da posvetijo nekaj
                           svojega prostora volilni kampanji. Sicer se potem država obnaša do teh
                           družbenih medijev kot nekakšen lastnik in samo njim predpisuje, kot da
                           njim lahko, drugim pa ne more, kar ni res. Torej niti ni še čisto jasno,
                           ali je država lastnik teh medijev ali ni itd. Glede prostora, ki naj bi
                           ga časopisi odstopili kampanji, je treba reči, da nobena oblika
                           neplačanega propagandnega oglasa ni sprejemljiva. Nobena taka pot, ki bi
                           omogočila strankam, da pridejo na brezplačen način do nekega prostora za
                           reklamni oglas, ni sprejemljiva. V bistvu ponižuje časopise in druge
                           medije, v kolikor bi to od njih zahtevali. Časopisi imajo pač možnost, da
                           na svoj način, v obliki razgovorov ali kakorkoli, predstavijo stranke
                           oziroma zadostijo potrebam volilne kampanje.</p>
                        <p>Še nekaj o financiranju kampanje. Sem proti kakršnem koli omejevanju
                           financiranja, naj bo to iz tujine ali iz domovine oziroma od domačih
                           oseb. Pomembno pa je, da se zagotovi nadzor nad temi sredstvi in pomembno
                           je, da je to zelo strogo in da se iz poročil, ki so jih stranke dolžne po
                           opravljenih volitvah predložiti, jasno vidi, kdo je financiral, koliko
                           tolarjev itd. To povsem zadostuje vsem kriterijem, ne pa da se nekatere
                           izloča iz tega, ker so možne zlorabe. Recimo slovenski izseljenci: jasno
                           je, da so za nekoga to slovenski državljani, za nekoga so pa to politični
                           emigranti itd. Možne so zlorabe, pomembno pa je, da so sredstva, ki se
                           uporabljajo za politično kampanjo oziroma za predvolilno kampanjo, jasna
                           in da je možno priti do teh podatkov. Podobno velja tudi za te prispevke,
                           ki jih lahko dajo domače osebe. Če še enkrat na kratko rečem: apeliram,
                           da se vključi v predlog zakona tudi kampanja za Državni svet; nadalje, da
                           so vsi mediji, če gre za državni interes, v tem primeru dolžni odstopiti
                           nekaj prostora in na sebi primeren način, ki ga sami izberejo,
                           predstaviti kandidate. Tretjič, nisem za omejevanje financiranja, ampak
                           za zelo strog nadzor nad uporabo sredstev. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala lepa. Moram ugotoviti, da seveda sedaj nismo več sklepčni. Bojim
                           se, da bi se glede na to, da nas je še sedem prijavljenih, zgodilo, da
                           tudi potem ne bi bili, kar bi bilo za ta zakon slabo, še bolj pa za
                           tiste, ki naj bi sledili. Zato prosim, ponovno, apeliram, če se zagotovi
                           sklepčnost, da bi to danes še izpeljali.</p>
                        <p>Gospod Šetinc je na vrsti za diskusijo.</p>
                     </sp>
                     <sp who="#sp.ŠetincMile">
                        <speaker>MILE ŠETINC:</speaker>
                        <p>Spoštovani! Ne gre zanikati dobrih namenov predlagatelja, da bi z
                           zakonsko prisilo v čim večji meri izenačili možnosti strank, ki bodo
                           nastopile na volitvah, za ustrezno predstavitev njihovih volilnih
                           programov, in to ne glede na njihovo velikost in finančno moč. Z
                           določilom o prepovedi negativne primerjalne politične propagande, ki
                           sicer ni sankcionirana v kazenskih določbah, pa predlagatelj prav tako
                           skuša doseči neke vrste fair play v volilni kampanji. Toda vsak
                           hipotetični preizkus teh določil hitro pokaže, da se ti dobri nameni
                           sprevržejo oziroma bi se verjetno sprevrgli v svoja nasprotja. Negativne
                           primerjalne politične propagande preprosto ni mogoče jasno definirati,
                           zato ni čudno, da se je predlagatelj izognil sankcioniranju, ko bi bila
                           bila ta definicija potrebna, da bi sploh hotel sankcijo jasno postaviti.
                           Poleg tega bi takšna prepoved prizadela zlasti našo spoštovano
                           parlamentarno opozicijo, ki svoje volilne programe praviloma gradi na
                           brezkompromisni kritiki obstoječe vlade oziroma strank, ki jo podpirajo,
                           medtem ko vladne stranke praviloma uporabljajo - če lahko uporabim ta
                           izraz - pozitivno politično propagando. To se pravi, poudarjajo uspehe in
                           načrte svoje vlade.</p>
                        <p>Še bolj sporen je, kot je že obče znano, 5. člen, ki javnim glasilom v
                           javni družbeni lastnini zapoveduje brezplačno odstopanje prostora oziroma
                           programskega časa za enakopravno predstavitev volilnih programov vseh
                           nastopajočih strank. Predlagatelj se pri tem sklicuje na prakso v
                           nekaterih drugih državah, ki z zakonom predpisujejo način izvajanja
                           volilne propagande v javni oziroma državni televiziji, nato pa uporabi
                           preprosto analogijo med javno in družbeno lastnino, s čimer seveda
                           praktično z zakonsko prisilo razteza veliko večino javnih glasil in
                           drugih sredstev javnega obveščanja v Sloveniji. Reakcije iz novinarskih
                           strokovnih krogov že kažejo, da bi bilo takšno zakonsko določilo sprejeto
                           kot oblika strankarskega nasilja nad avtonomijo javnega obveščanja,
                           priviligirane samo ene sestavine civilne družbe in suspendiranje zakona o
                           javnem obveščanju oziroma uredniških pravic. Nasilje, lahko uporabimo
                           tudi "nasilje" vseh strank brez izjeme, nad sredstvi javnega obveščanja
                           je kvalitativno nekaj drugega kot nasilje ene same monopolne stranke. To
                           se mi zdijo hudo pretirani očitki o "Orwellovski" družbi, ki tiči za tem
                           zakonskim določilom. Vendar pa bi tudi takšno nasilje ali "nasilje"
                           povzročilo upravičeno nezadovoljstvo in različne oblike odpora v javnih
                           glasilih. Poleg tega zakon ne predpisuje in tudi ne more predpisovati
                           obsega, na primer časopisnega prostora za brezplačno oglaševanje
                           nastopajočih strank. Časopisi so zelo različni po obsegu, grafičnem
                           prelomu, uredniškem konceptu in podobno. Zato je seveda brez težav mogoče
                           pričakovati, da bodo časopisi takšni zapovedani propagandi posvetili
                           minimalen možen prostor in, na primer, minimalno možno grafično črko. Pri
                           tem se bodo brez težav sklicevali na svoje konceptualne in finančne
                           razloge. Tudi iz uvoda ministra Kacina je videti, da se predlagatelj
                           popolnoma zaveda nemožnosti podrobne zakonske ureditve te zapovedi. Ta
                           podrobnost pa je seveda nujna, če bi hoteli, da ta zapoved sploh ima
                           kakšno operativno praktično vrednost. In tudi predlagatelj sam dobro ne
                           ve, kaj bi se iz tega izcimilo, če se sploh bi kaj. Torej tudi praktični
                           razlogi kažejo, da bi takšno zakonsko določilo prineslo več škode kot
                           koristi tako samim javnim glasilom kot končno tudi strankam, ki bi ta
                           prostor uporabljale. Ker med časopisi vendarle obstaja že precejšnja
                           konkurenca, se mi zdi smiselno urejati pravila volilne propagande oziroma
                           volilno kampanjo zgolj v radiodifuziji, podobno kot v nekaterih drugih
                           demokratičnih državah, ker je pač RTV tudi pri nas oziroma zlasti še pri
                           nas v bistvu monopolna institucija. Vendar je po našem mnenju mogoče tudi
                           to urediti v okviru dogovora oziroma sklepov Sveta RTV, kjer so zastopane
                           vse stranke ali vsaj večje stranke in ni potrebno to vtikati v zakon.
                           Zavzemamo se, skratka, za črtanje celotnega 5. člena osnutka zakona.</p>
                        <p>Na koncu še nekaj o financiranju. Zavzemamo se za varianto v 17. členu,
                           to se pravi, da se financiranja ne omejuje posebej s strani fizičnih in
                           pravnih oseb, ampak se samo predpisuje, da je treba večje zneske
                           financirati preko žiro računa. S tem je omogočen tudi javni nadzor nad
                           financiranjem. Namreč, tudi bogata praksa svetovnega parlamentarizma
                           kaže, da bi takšne prepovedi in omejevanja samo povzročila, da bi stranke
                           na različne načine prale denar, ki bi ga dobivale za volilno kampanjo.
                           Seveda tiste, ki so sploh zanimive za financiranje. Skratka tiste, ki jih
                           sploh kdo hoče financirati. Tudi takih strank verjetno pri nas ni tako
                           zelo veliko. Sploh pa bi bilo takšno določilo o omejitvi zneskov v
                           koliziji z zakonom, ki ga prav tako danes obravnavamo z osnutkom zakona o
                           političnih strankah, kjer ni nikakršnih omejitev glede financiranja
                           strank. Nasploh je samo zahtevano, da se nad določenim zneskom to posebej
                           prikaže v finančnem poročilu. In torej, ker je nemogoče ločiti
                           financiranje volilne kampanje od financiranja stranke nasploh, naj bi
                           torej hkratna uporaba obeh teh določil, obeh teh zakonov, seveda
                           popolnoma izničila namen tega določila. Vse, kar potrebujemo, je nadzor,
                           da se ve, kdo financira stranke. Stranke o tem poročajo in da so tudi
                           podvržene vsem moralnim, političnim in pravnim sankcijam, če pri tem
                           karkoli kršijo. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Besedo ima gospod Kolešnik.</p>
                     </sp>
                     <sp who="#sp.KolešnikCiril">
                        <speaker>CIRIL KOLEŠNIK:</speaker>
                        <p>Spoštovani! Že sam minister je s svojimi besedami oziroma s svojim
                           govorom govoril o veliki zadregi. Zakon je res zelo nenavaden. Opravičilo
                           za zakon je našel v zahtevi Ustavne komisije in vseh drugih, da ne bi na
                           njega padla vsa kritika tega zakona oziroma tega osnutka zakona, ki je
                           vsebinsko zelo ubog, plehek in seveda zbir nekih želja, morda tudi dobrih
                           namenov, vendar brezpredmetno. Zakon, kot govori gospod minister, je v
                           bistvu kodeks, je zbir nekih pravil, ki mu niti ne bi mogli reči zakon,
                           kajti zakon brez sankcij je težko imenovati zakon. Zato je verjetno
                           minister v taki zadregi. Poleg tega je le treba tudi povedati, da to, kar
                           je zapisano, je zapisano v drugih zakonih, v mnogih zakonih, ki jih prav
                           gotovo imamo. Zato se postavlja vprašanje, zakaj je bilo treba pisati še
                           ta zakon. Verjetno tudi zato, ker se morda misli, da ne znamo brati
                           drugih zakonov oziroma da ne znamo uporabljati več zakonov, da bi se
                           znali obnašati v tako specifičnih zadevah, kot je lahko volilna kampanja.
                           Zlasti zanimivo je to, da je tudi minister priznal, da nobena država nima
                           takšnega zakona, da kaže, ponovno postajamo v novi državi posebnost.
                           Očitno se nikakor ne moremo znebiti te dediščine preteklosti in kaže,
                           želimo biti s tem zakonom neka posebnost v Evropi.</p>
                        <p>Posebej zanimivo je to, da so v tem zakonu v bistvu na drugi strani, tam,
                           kjer se govori o kazenskih določbah, obravnavani oziroma naj bi bili
                           odgovorni, kolikor se pač s kazenskimi določbami določa, novinarji
                           oziroma mediji. Ti naj bi bili predvsem kaznovani za neka ravnanja, ne pa
                           tisti, o katerih naj bi tekla beseda v tej volilni kampanji. Zato je prav
                           čudna zadeva, da se predvsem obravnava, kar se mi zdi posebej specifično
                           in nesprejemljivo in posebej moti, prisila nad mediji. Mediji naj bi bili
                           prisiljeni v nekaj, kar mislim, da ne sodi in se strinjam z vsemi
                           tistimi, ki pravijo, da ni mogoče zaradi nekega načela enakopravnosti
                           prisiljevati medije, da bodo morale imeti vse stranke določen prostor ali
                           v časopisu ali v radiu ali na televiziji oziroma da bodo morale imeti
                           enako določene možnosti. Zakaj? Ni potrebe. Mislim, da je takšna prisila
                           več kot pa je v demokratičnih razmerah dovoljena. Te prisile so nenaravne
                           in mislim, da jih tudi ni mogoče izvajati, kajti v zakonu se nikjer ne
                           govori o nadzoru. Nadzora praktično ni. Zelo lep primer je plakatiranje.
                           Pri plakatiranju se govori v  9. členu, da mora biti izvedeno na
                           določenih mestih, ki jih določi upravni organ občine; morda je to možno v
                           Ljubljani, ne pa povsod v Sloveniji. To so dejstva. Primer, ki bi se
                           lahko zgodil, s katerim hočem pokazati na nerešljivost te zadeve v takem
                           zakonu oziroma na bistvu nerešen problem, je tudi ta: stranka pravilno
                           plakatira, da plakat na določeno mesto, vendar nek nasprotnik da ta
                           plakat na neko drevo. Kdo bo sedaj preganjan? To je samo en primer, ki ni
                           rešen; takih primerov je več. Celo narobe, zgodi se, da nekdo namerno to
                           naredi, da bi seveda poskušal očrniti stranko, ki je naredila po
                           pravilih, vendar so se plakati čez noč znašli na mestih, na katerih ni
                           dovoljeno plakatirati. Kaj sedaj? Možno je tudi narobe. To je en
                           primer.</p>
                        <p>V 15. členu, na primer se govori v tretjem odstavku, da v prostorih, ki
                           so namenjeni za delo državnih organov, da ne sme biti organizirano za
                           potrebe volilne kampanje, ne sestankov ne drugih oblik te javne oziroma
                           volilne kampanje. Kdo bo to nadziral? Nikjer v zakonu ne piše, kako se bo
                           to nadziralo. Čemu potem takšna določba služi?</p>
                        <p>Potem, na primer 12. člen. V 12. členu se govori o prijavljanju shodov.
                           To je že urejeno. Zakaj posebej pisati 12. člen, kajti shodi so v drugih
                           predpisih urejeni, sedaj pa se postavlja vprašanje, ali to ni v koliziji
                           s členi teh vsebin, ki jih urejajo drugi zakoni?</p>
                        <p>Potem vprašanje iz 2. člena. Volilna kampanja je določena na 24 dni.
                           Zakaj 24 dni? Zakaj ne 10 dni ali pa 50 dni, pa 10 dni bolj
                           koncentrirano? To so neumnosti, mimo katerih ni mogoče iti in jih je
                           treba sedaj, dokler imamo takšen osnutek na mizi, osvetliti in jih
                           doreči, ali pa konec-koncev, kar se mi zdi iz same te vsebine povsem
                           naravno, da takšen zakon ni potreben. Pravila in standardi da. Vendar, ta
                           pravila in standard je mogoče tudi drugače opredeliti oziroma tudi
                           drugače dogovoriti in seveda tudi spoštovati.</p>
                        <p>Posebej morda še na zadevo, ki jo je omenil in ki je najbolj
                           problematična, to je negativna primerjalna politična propaganda, katero
                           je že gospod Šetinc predstavil, s tem, da bo opozicija najbolj
                           nezadovoljna, če bo to obveljalo. Morda je gospod Šetinc pri tem mislil
                           tudi na sebe. On sicer hoče pokazati, da bomo mi nezadovoljni. Glede na
                           to, kakor on razpravlja in tudi v drugih nastopih, mislim, da bo tudi
                           njemu škodilo. Se pravi, da opozicija in gospod Šetinc ne bodo
                           zadovoljni, če bo to v 3. členu zapisano. Mislim, da se bo gospod Šetinc
                           s tem strinjal. Seveda pa tudi primer pri tej zadevi. Morda je tudi to
                           možno oziroma bo tudi ta zadeva šla. Na primer: kandidat predvsem hvali
                           svojega protikandidata in ga opiše kot najboljšega človeka, z vsemi
                           najboljšimi kvalifikacijami, in ne vem, ali to ne pomeni, da bo kdo lahko
                           temu kandidatu, ki svojega protikandidata opisuje tako dobro, očital, da
                           je govoril proti sebi. Se pravi, on je negativno volilno propagando
                           usmeril proti sebi; lahko se najdejo tudi takšni mazohisti. Kaj pa bo v
                           tem primeru naredil zakonodajalec? Ali bo tega kandidata kaznoval, s čim
                           ga bo kaznoval oziroma s čim ga bo nadziral? S tem hočem povedati in
                           pokazati vso nesmiselnost vsebin, ki so v tem zakonu. Zakon je očitno
                           pripravljen čez noč, v bistvu nepopoln, v bistvu gre za vsebine, ki so
                           prav gotovo zanimive, morda je o njih tudi potrebno govoriti. Tudi se
                           neke zadeve dogovoriti, vendar takšne kot so zapisane, bodo škodovale
                           vsem, konec-koncev tudi tistim, ki bodo v volilnem času sodelovali kot
                           kandidati ali kakorkoli drugače. Takšnega zakona prav gotovo ne
                           potrebujemo. Potrebujemo pravila in standarde, mislim pa, da obstajajo
                           vsi predpisi in  tudi norme, moralne norme, ki jih znamo spoštovati in ki
                           bodo spoštovane v tem volilnem, predvolilnem času, tako da - če bi bil
                           zloben, bi rekel takole - da je ministrstvo moralo napisati tak zakon,
                           ker ima očitno preveč časa, ki ga ne zna uporabiti za kaj drugega, kot
                           napisati takšen osnutek zakona.</p>
                        <p>Predlagam torej, da takšnega osnutka ne sprejmemo oziroma ga zavrnemo.
                           Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Besedo ima gospod Ocvirk.</p>
                     </sp>
                     <sp who="#sp.OcvirkMojmir">
                        <speaker>MOJMIR OCVIRK:</speaker>
                        <p>Hvala. Spoštovani! Vtis imam, da je ta zakon bolj nek splet členov, ki
                           smo jih pozabili zapisati pri drugih zakonih in vsi členi sodijo v druge
                           zakone, ki urejujejo neka področna pravila. Če je zadeva taka, se moramo
                           seveda vprašati, zakaj potemtakem ne začnemo spreminjati teh področnih
                           zakonov. Seveda je pa med temi vprašanji tudi nekaj vprašanj, ki očitno
                           zadevajo našo skorajšnjo volilno predtekmo. Zato mogoče ni tako slabo, da
                           se o tem vendarle pogovarjamo in na tem mestu razčistimo, vsaj naslednjih
                           6 dilem, ki sem si jih zapisal.</p>
                        <p>Prva dilema je svoboda novinarjev. Ne obstaja nikakršna možnost ali
                           pravica nikogar, tudi tega parlamenta ne, da na kakršenkoli način omeji
                           svobodo novinarjev, prav tako seveda svobodo tistih, ki so delno ali pa
                           100% lastniki javnih glasil. Pri tem merim pri 5. členu vsaj na kanal A,
                           za katerega mi ni popolnoma jasno, ali sodi v ta sklop ali ne sodi.
                           Skratka tisti, ki jih lahko imenujemo informativno politična glasila in
                           so na nek način lokalne narave.</p>
                        <p>Naslednje vprašanje, ki mislim, da ne more biti vprašanje: ali je lahko
                           kakršnakoli propaganda zastonj? Ali morajo podjetja plačevati propagando,
                           političnim organizacijam pa je ni potrebno? Mislim, da seveda tukaj ne
                           more biti nikakršne dileme. Nobena propaganda ne more biti zastonj. Konec
                           koncev, zakaj pa ne bi bila predvolilna kampanja tudi vir dohodka za to,
                           da bomo resnično demokratizirali slovenski medijski prostor. Naj pač
                           dobijo časopisi, radio in televizija nek zagon, nekaj denarja, za
                           naslednje tri mesece.</p>
                        <p>Enakopravnost med strankami. Moram reči, da ne vidim nikakršnega razloga,
                           da bi stranke imele enakopraven položaj v medijih. Prvič zaradi tega, ker
                           v tem parlamentu obstajajo nekatere stranke, ki imajo 18, 17, 16% glasov
                           in nekatere, ki imajo 3% glasov. Med nami v tem trenutku ne more biti
                           enakopravnosti. Mislim, da slej ko prej bodo tudi te vrste predvolilna
                           pravila morala upoštevati realno stanje v političnem življenju tudi
                           slovenskega naroda. Sem pa lahko seveda tudi zelo osamljen v tej
                           skupščini, kar se tega mnenja tiče.</p>
                        <p>In naslednja zadeva je seveda problem RTV. S tem zakonom bi želeli rešiti
                           nekaj, kar ni rešljivo. Nekaj, kar smo pravzaprav z ravnanjem in odnosom
                           do RTV praktično uničili že v naprej. Nemogoče je, da rečem, tako
                           narediti enakopravne položaje vsem strankam na RTV. Poglejte: Svet RTV je
                           bil strankarsko sestavljen v tej skupščini. Nemogoče je, da bo seveda ta
                           Svet, ki je voden tudi z genialno roko, recimo, ministrovega sodelavca
                           ali pa strankarskega kolega, kakorkoli enakopravno začel te smeri
                           predvolilnih kampanj ali pa spremljanja volitev na RTV. Konec koncev se
                           na tej instituciji tudi ne more več s kom pogovarjati, saj so že vsi
                           odstopili. In zato je moj pozitiven predlog, ki ga sedaj tu dajem in
                           moram reči, da je prišel iz vrst novinarjev, ki očitno zelo budno
                           spremljajo dogajanje, naslednje: zakaj se ne bi parlamentarne stranke
                           direktno pogajale z vodstvom RTV o tem, kakšen bi moral biti ta odnos.
                           Potem seveda ne potrebujemo tega zakona, da bo v njem pisalo, kakšen mora
                           biti ta odnos.</p>
                        <p>Še nekaj reakcij, mogoče manj pomembnih. Začetek volilne kampanje -
                           absolutno se strinjam z mojim predhodnikom - ni potrebno, da je omejen na
                           23 dni, ampak se začne takrat, ko so razpisane volitve. Kar se pa tiče
                           negativne propagande, se pa bojim samo nečesa. Negativna propaganda je
                           običajno najbolj duhoviti del predvolilne kampanje. Bojim pa se, da
                           Slovenci nimamo dovolj humorja, da bi se šli lahko resne negativne
                           kampanje. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Battelli.</p>
                     </sp>
                     <sp who="#sp.BattelliRoberto">
                        <speaker>ROBERTO BATTELLI:</speaker>
                        <p>Hvala lepa. Spoštovani, kar zadeva financiranje in znotraj tega poglavja
                           je problem financiranja iz tujine. Jaz sem tudi že v Komisiji za
                           informiranje povedal, da bi se morali po vsej verjetnosti dokončno
                           odločiti o tem, kdo iz tujine ima določene pristojnosti in določeno
                           možnost vplivati na življenje in dogajanje pri nas. Vedno srečujemo, na
                           primer to definicijo, to sintagmo "slovenski izseljenci". Ni jasno, ali
                           gre tu za ljudi, za osebe, ki so zapustile prostor, ki ga sedaj pokriva
                           država Slovenija, ali gre tu samo za ljudi, katerim bi bilo treba točno
                           določiti nacionalno pripadnost. Skratka, tu so še nerazčiščene zadeve, ki
                           lahko povzročajo, če niso pojasnjene, kar velike probleme oziroma
                           nesporazume. Verjetno bi bila najboljša rešitev, da se določene stvari
                           omogočijo državljanom. Vendar je znotraj tega drug problem, to je
                           nosilcev dvojnega državljanstva. In mi vemo, da ponavadi se potem
                           izvajanje pravic in dolžnosti pač opredeli po kraju stalnega bivališča,
                           se pravi oseba, ki je nosilec dvojnega državljanstva, ima pravice in
                           dolžnosti po državi, v kateri stalno biva. Ponavadi ne more imeti hkrati
                           dvojnih dolžnosti in dvojnih pravic. To je urejeno, tam kjer je urejeno,
                           na tak način. Predlagam, da dokončno ugotovimo tudi v parlamentu rešitve
                           za ta problem in da se jih potem tudi držimo. Seveda imam o tem problemu
                           svoje mnenje, ampak to sedaj niti ni tako važno. Dobro bi bilo, da si te
                           stvari razčistimo.</p>
                        <p>Kar zadeva 19. člen pa zopet kar zadeva narodne skupnosti; na žalost,
                           tako določilo pravzaprav zagotavlja lahko praktično samo zelo zelo nizko
                           povračilo, čeprav delno povračilo stroškov volilne kampanje. Veste, da
                           smo ohranili v mehanizmu izvolitve predstavnikov italijanske in madžarske
                           narodne skupnosti največjo možno stopnjo demokratičnosti pri odražanju
                           teh predstavnikov. Oziroma celo več, tam v bistvu ni omejitev, ni nobene
                           vrste omejitev, kar zadeva odražanje te pluralnosti, ki obstaja seveda
                           tudi znotraj narodnih skupnostih. Kakorkoli že, glede na maloštevilnost
                           obeh skupnosti, italijanske še posebno, teh 10 tolarjev na dobljeni glas
                           bi pripeljalo po izračunu do povračila stroškov največ do 5.000 tolarjev,
                           kar ne zadostuje niti za tiskanje oziroma za fotokopiranje potrebnih
                           letakov, kaj šele izdelovanje plakatov. Predlagam, da se najde rešitev,
                           ki bo omogočila kolikor-toliko realno, pa čeprav delno, ampak kolikor
                           toliko realno povračilo stroškov za volilno kampanjo tudi za udeležence
                           kampanje za izvolitev predstavnikov italijanske in madžarske narodne
                           skupnosti v Državni zbor. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Smole, prosim. Potem smo še trije prijavljeni. Vsaj dva
                           bova menda kratka, zato predlagam, da predstavniki klubov med tem
                           poskrbite za to, da bomo lahko glasovali.</p>
                     </sp>
                     <sp who="#sp.SmoleJože">
                        <speaker>JOŽE SMOLE:</speaker>
                        <p>Bom zelo kratek. Po mojem mnenju zakon o volilni kampanji potrebujemo in
                           je zelo pozitivno, da je Ministrstvo za informiranje skupaj z drugimi
                           ministrstvi pripravilo ta osnutek, ki ga danes obravnavamo. Osnovni
                           smisel tega zakona je, da se vendarle zagotovijo pogoji za kulturno raven
                           volilne kampanje in za nekatera osnovna pravila v obnašanju v
                           predvolilnem in volilnem postopku. Zato se ne morem strinjati, recimo, s
                           kolegom Cirilom Kolešnikom, ki govori, da gre tu za neko prisilo, da
                           Ministrstvo za informiranje nima drugega dela, pa se s takimi stvarmi
                           ukvarja in podobno. Jaz bi vas, dragi kolegi, rad opozoril, da takrat ko
                           ste bili pred prvimi neposrednimi volitvami ali parlamentarnimi volitvami
                           v opoziciji, da ste zahtevali prav od Socialistične zveze, da zagotovi
                           vsem enakopravno udeležbo v sredstvih javnega obveščanja. V Socialistični
                           zvezi smo to zahtevo dosledno spoštovali in jo tudi dosledno izvajali.
                           Tako je prišlo do tega, da je, recimo, Delo kot organ Socialistične zveze
                           dajalo absolutno prednost strankam Demosa v predvolilni kampanji in  se
                           izrazito  diskriminacijsko obnašalo do  Zveze socialistov. Mi smo šli
                           preko tega, hočem pa reči, da smo zagotovili polno enakopravnost vseh
                           strank. Na tej točki kolega Ocvirka ne razumem, ko govori, da ne more
                           biti enakopravnosti strank, da so nekatere pač močnejše, druge šibkejše
                           pa tiste, ki so močnejše bodo dobile večjo podporo v sredstvih javnega
                           obveščanja, šibkejše pa manjšo podporo. Moram reči, da se z osnovno
                           intenco predlagatelja, ministra za informiranje Jelka Kacina in o tem kar
                           je prej uvodoma govoril, popolnoma strinjam. Potrebujemo neko zakonsko
                           določilo o enakopravnem obravnavanju vseh strank  v sredstvih javnega
                           obveščanja v predvolilni kampanji. Ali je zdaj najboljša ta oblika, ki je
                           predlagana v osnutku zakona ali ne, to je seveda stvar za razpravo.
                           Nobenega časopisa, ki danes tu izhaja, ki izvira še iz prejšnjega režima,
                           ni financirala ta ali druga novo ustanovljena politična stranka. Dana
                           sredstva so bila družbena in potemtakem, kar zadeva to, gre za družben
                           vpliv. In če govorimo potem o družbenih sredstvih moramo zagotoviti preko
                           dnevnikov, kot so recimo Delo, Večer, Ljubljanski dnevnik, enakopravno
                           obravnavanje vseh strank. To po mojem ni v nobenem nasprotju s svobodo
                           novinarskega izražanja. Zaradi mene se lahko komentator Dela zavestno
                           opredeli, da bo navijal za, recimo, Liberalno demokratsko stranko, ali
                           pa, da se Slovenec opredeli, da bo navijal, recimo, za Krščansko
                           demokratsko stranko, samo ta svobodna odločitev novinarja ne more biti
                           razlog, da ne bi njegov časopis na svojih straneh enakopravno obravnaval
                           vse dejavnosti vseh strank v predvolilnem postopku. Če je to moč
                           dogovoriti med strankami s sredstvi obveščanja, toliko boljše. Samo ne
                           vem, če je to moč dogovoriti. Sedaj smo še vedno v situaciji, ko je treba
                           nekatere od teh stvari vendarle urejati z zakonom. Osebno se tudi</p>
                        <p>kot novinar profesionalec ne strinjam s tem vpitjem, ki je zdaj nastalo,
                           da je ta osnutek zakona napad na svobodo tiska, na integriteto in ne vem
                           kaj se vse zdaj okrog tega zganja. Zakon, ki ga je predlagalo Ministrstvo
                           za informiranje, se samo zavzema, da se zagotovi enakopravna udeležba
                           vseh strank, njihovih kandidatov na volitvah. To pa je, moram reči, tudi
                           ustavno določilo o sredstvih javnega obveščanja, ki morajo zagotoviti
                           objektivno enakopravno informiranje o dogajanju v naši družbi. In ne vem,
                           zakaj bi bila ta stvar v nasprotju s svobodo tiska in svobodo
                           novinarstva. Prosim, razmislimo, če se najde boljša dikcija. Samo osnovni
                           smisel, da se zagotovi enakopravno obravnavanje vseh udeležencev v
                           volilnem boju, je vendarle treba zagotoviti. In to ne samo preko radia in
                           televizije, kjer moram reči, da je stvar tako in tako najslabša, ker so
                           prej iz Demosa izvajali čisto režimski vpliv na radio in televizijo, ki
                           ga prej nismo izvajali, ampak to je  zdaj druga stvar.  Ne moremo
                           izdvajati samo radio in televizijo; treba je govoriti tudi o sredstvih
                           javnega obveščanja.</p>
                        <p>Drugo, o čemer se hočem jasno opredeliti. V členu 15. je treba črtati
                           sindikate. To je vezano tudi z mojo prejšnjo diskusijo. Ne strinjam se s
                           postavko, da ni dovoljeno  zbirati sredstev za financiranje volilne
                           kampanje od sindikatov. Jaz sem še prej obrazložil, za kaj gre.</p>
                        <p>V 16. členu je po mojem mnenju treba zelo jasno reči, da je prepovedano
                           financiranje iz tujih držav ter drugih pravnih in fizičnih oseb iz tujine
                           in se črta nadaljevanje, ki se glasi: "razen od slovenskih izseljencev in
                           njihovih organizacij". Tu so možne strahotne malverzacije.  Kdo bo
                           preverjal, ali je denar v imenu izseljencev prišel res od izseljencev ali
                           je prišel od nekega pravnega ali fizičnega  tujega subjekta. Druga stvar
                           je, prosim, da se sporazumemo, da imajo državljani Republike Slovenije,
                           državljani ne glede na to kje živijo, državljani, ki plačujejo davke v
                           naši republiki, da imajo pravico financirati volilno kampanjo. To je
                           nekaj drugega kot pa to, kar se zdaj tukaj govori o tem, da bi slovenski
                           izseljenci in njihove organizacije financirale. To je za mene popolnoma
                           nejasno. Za mene je čista in pravna dikcija: "državljani Republike
                           Slovenije". In to se ve, državljan Republike Slovenije mora tudi
                           plačevati davke, če ne, pa ne more biti državljan in potem tudi nima
                           volilne pravice.</p>
                        <p>Na koncu moram reči: mene razprava gospoda Žagarja, ki stalno govori, da
                           je dovolj obmetavanja z blatom, ker je tudi blato zdravilno, resnično
                           skrbi. Namreč, jaz ne poznam v Sloveniji nekega zdravilnega blata, vem da
                           imajo v Igalu v Črni Gori zdravilno blato, ki baje zelo dobro zdravi. Če
                           pa je zdaj s to teorijo o nekem zdravilnem blatenju mišljeno to, da se iz
                           zakona izključijo vse določbe o kulturni, civilizacijski ravni
                           predvolilne in volilne kampanje, potem moram reči, da se s kolegom
                           Žagarjem globoko ne strinjam. Namreč, mislim, da moramo zagotoviti
                           civilizacijsko in kulturno raven volilne kampanje in da morajo biti nizki
                           udarci apriorno prepovedani, da ne more prihajati do napadov na
                           integriteto oseb, da je lahko zelo oster volilni boj po vsebinskih
                           vprašanjih. Seveda so tu možne najostrejše kritike, ampak vendarle
                           mislim, da moramo tudi z nekimi zakonskimi določili zagotoviti neko
                           normalno kulturno raven tega volilnega postopka. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Grims. Še prej ima gospod Kolešnik repliko.</p>
                     </sp>
                     <sp who="#sp.KolešnikCiril">
                        <speaker>CIRIL KOLEŠNIK:</speaker>
                        <p>Spoštovani! Opravičujem se gospodu Smoletu, ker me očitno ni prav
                           razumel. Nisem rekel, da ministrstvo nima kaj delati, da ima čas za
                           pisanje takih zakonov, ampak sem rekel, če bi bil zloben in bi pri tem
                           lahko pomislil, glede na to vsebino, ki jo imamo pred seboj, da ima
                           ministrstvo očitno čas napisati kaj takšnega. S tem nisem rekel, da
                           ministrstvo nima kaj delati.</p>
                        <p>To je ena zadeva. Kar se tiče enakopravnosti da, ampak kakšne
                           enakopravnosti. V tem zakonu je zapisana nenaravna enakopravnost. O tem
                           mi govorimo in tisto, kar smo kot Demos zahtevali, je bila naravna
                           enakopravnost, ki je pa vi niste dobro razumeli in še vedno govorite o
                           nenaravni enakopravnosti; in kaj je drugega kot omejevanje svobode
                           novinarjev nenaravna. Nenaravna prisila, v bistvu omejevanje in ponovno
                           ponovitev sterilnosti, ki smo jo bili vajeni. Ne rabimo sterilnosti in o
                           tem mi govorimo. Mi govorimo o možnosti nastopanj glede na sposobnosti
                           teh, ki bodo nastopali ali kot kandidati in da se to prenaša normalno v
                           javnost preko medijev. Posebej bi pa še opozoril na tisto: prav čudno je,
                           da si zapisujemo v zakon omejevanje glede možnosti financiranja takih
                           kampanj. Govorimo o kapitalu, ki ga naj dobivamo od zunaj za
                           gospodarstvo, otepamo se pa denarja za volilno propagando. Zakaj?
                           Vprašanje se postavlja, zakaj ne bi mogli financirati volilne kampanje
                           tudi iz tujine. Ne vidim razlogov, zakaj ne. Seveda, pravila in pa
                           standardi da, vendar za to ni potreben zakon. Mislim, da je to tisto
                           bistveno. Zdaj pa, če smo pa res toliko nesposobni se ravnati po pravilih
                           in predpisih, ki jih imamo in za to potrebujemo nekaj kar v Evropi ne
                           poznajo, potem je verjetno že res, da potrebujemo takšen zakon. Ampak
                           mislim, da smo še vedno sposobni in da znamo spoštovati moralna načela,
                           ki so splošno uveljavljena in ki veljajo tudi v taki volilni kampanji ter
                           da za to posebnega zakona ne potrebujemo. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Grims.</p>
                     </sp>
                     <sp who="#sp.GrimsBranko">
                        <speaker>BRANKO GRIMS:</speaker>
                        <p>Spoštovane gospe, spoštovani gospodje! Ta zakon je idealen in, ker je
                           idealen, seveda, z realnostjo saj nekateri členi nimajo nobene zveze. Te
                           ključne točke so bile danes že lepo definirane, zato bom kratek. Kar se
                           tiče negativne primerjalne propagande. Ta člen je treba ali precizirati
                           in kršitve sankcionirati ali pa, kar je po mojem mnenju najbolje, vreči
                           iz zakona. Tisti, ki blati, se v praksi igra z ognjem. Povedano drugače:
                           kdor o nekomu laže, pove o njem bore malo, pove pa veliko o sebi. In
                           mislim, da smo Slovenci dovolj zreli, da bomo znali sami še kako realno
                           ocenjevati obliko propagande, ki jo bo posamezna  stranka ali njen
                           kandidat uporabljal v času volilne kampanje.</p>
                        <p>Druga taka določba je glede plakatov. Plakatiranje je v večjih mestih
                           urejeno, kljub temu, da so v večini mest plakatirne površine za vsaj
                           minimalen, enakopraven pristop in vse drugo premajhne, in to drastično
                           premajhne. V okolici mest, po vaseh pa to plakatiranje ni urejeno, to je
                           stihijsko in tu mislim, da bo treba najti neko realnejšo rešitev, ki bo v
                           skladu s tem, da ne bomo imeli po volitvah ponovno na zidovih solate, da
                           pa bomo imeli vsi možnost, da svoje programe in svoje kandidate
                           enakopravno predstavimo. Verjetno bi bila idealna rešitev dovoliti nekaj
                           začasnih panojev, ki bi jih kot montažne postavili na mesta, kjer bi
                           občine določile, da je to dovoljeno, ampak po enakopravnem pristopu in
                           potem po volitvah tudi odstranili.</p>
                        <p>Tretja taka zadeva je rok trajanja volilne kampanje. Ne strinjam se s
                           tem, da se tega roka ne bi določalo. Namreč, v volilni kampanji se le
                           zahteva od strank, udeleženih v kampanji, od vseh strani, če se bolje
                           izrazim, določen način obnašanja,  veljajo drugačna pravila. Menim pa, da
                           je osnovni rok, ki je bil predlagan, določen prekratko. Menim, da je
                           boljša rešitev, kot jo predlaga sedaj tudi komisija, to je 30 dni; še
                           bolje bi bilo mogoče razmišljati o podaljšanju celo na pet tednov.</p>
                        <p>Kar pa se tiče objektivne odgovornosti, o kateri je prej govoril gospod
                           Pahor, pa le toliko. Ali naj ta objektivna odgovornost za preplakatiranje
                           pomeni, da mi bo mogoče nek navihan prenovitelj - ampak domnevam, da
                           takih ni - z mojimi plakati, ali s plakati z našim naslovom prelepil
                           recimo plakate krščanskih demokratov in se nato zabaval, ko bomo mi
                           plačevali kazen za tovrstno plakatiranje. Mislim, da z objektivno
                           odgovornostjo o teh zadevah res ne gre operirati. Toliko.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Anton Peršak.</p>
                     </sp>
                     <sp who="#sp.PeršakAnton">
                        <speaker>ANTON PERŠAK:</speaker>
                        <p>Spoštovani! Da je zakon o volilni kampanji potreben, dokazuje tudi
                           današnja volilna kampanja v dvorani. Mislim, da je vsaj nekaj členov v
                           njem, ki kažejo na to, da je smiselno tak zakon sprejeti. Tudi to ne drži
                           povsem, da evropske države nimajo z zakoni urejenih teh zadev. Vprašanje
                           je samo, ali se ti zakoni ravno tako imenujejo ali ne. Več ali manj jih
                           imajo, v nekaterih državah pa se tudi tako imenujejo.</p>
                        <p>Kar zadeva to vprašanje, problem je dejansko sankcioniranja tega, kar ta
                           zakon kvalificira kot prestopek ali nenačelno vedenje v volilni kampanji.
                           Razmisliti bi morali, če ne bi zakon predvideval ali naložil strankam, ki
                           sodelujejo na volitvah, oblikovanje nekega njihovega organa, ki bi na nek
                           način razpravljal ali "razsojal" o te vrste nenačelnih načinih vedenja v
                           volilni kampanji.</p>
                        <p>Postavil bom še eno vprašanje, ne da bi nanj odgovoril, ampak je vendarle
                           - po mojem mnenju - premisleka vredno. V zvezi s 15. členom, ki govori,
                           da ni mogoče prostorov, sredstev itn., ki so stvar državne uprave,
                           uporabiti za volilno kampanjo. Tu se postavlja vprašanje vsaj še dveh
                           institucij ali služb. V enem primeru gre za javno službo, to je šola in
                           šolski sistem, po mojem mnenju pa tudi ne ena, ampak vse cerkve.</p>
                        <p>Potem je vprašanje; pri 17. členu sem za varianto. Mislim, da ni prav, da
                           se državljanom omejuje višina njihovega prostovoljnega prispevka, prav pa
                           je, da je to javno in pod nadzorom.</p>
                        <p>Potem je vprašanje tistih členov, oziroma enega ali dveh, kolikor jih je,
                           ki govorijo o sankcijah. Mislim, da je zares zelo vprašljivo, če se
                           predvideva, da bo urednik, ki bo objavil, npr. po naročilu neke stranke
                           neko raziskavo, ki bo za to stranko kazala zelo ugodne rezultate v tistem
                           že zapornem roku, kaznovan s 5.000 tolarji, kajti gotovo mu bo stranka
                           neprimerno več plačala za to in bo to za njega zanemarljiv strošek.</p>
                        <p>Kar zadeva rok za kampanjo. Razumem ta rok in se mi ni zdel sporen. Rok
                           je vezan na 25-dnevni rok, ki je v volilnem zakonu predviden, za tisti
                           zadnji dan, ko so bile potrjene kandidature in takrat se dejansko prava
                           kampanja, tista kampanja, ki jo ta zakon ureja, to je predstavljanje
                           kandidatov, agitiranje za te kandidate itn., dejansko polnopravno lahko
                           začne. Doslej kandidati niso potrjeni, čeprav se kampanja dogaja že
                           danes. To vsi vemo, da se. Na nek način je prav, da je to povezano z
                           roki, ki so v volilnem zakonu in je lahko tudi 30 dni, ampak na pamet
                           povečevati pa najbrž nima smisla.</p>
                        <p>Še sporen 5. člen. Moram povedati, da nisem razumel tako tega člena, kot
                           so ga nekateri. Razumel sem ga bolj kot prizadevanje,  da bi bili
                           kandidati enakopravno predstavljeni. Verjetno bo radio naredil okroglo
                           mizo s predsedniškimi kandidati, najbrž ne bo enega izpustil. Sem za to,
                           da se člen črta, ker je povzročil hude spore in kot vem, so že v vseh
                           medijih pripravljeni dokumenti, ki skušajo to stvar rešiti prav na
                           podoben način. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Gospod Tomšič je še, potem pa bo očitno nekaj replik.</p>
                     </sp>
                     <sp who="#sp.TomšičFrance">
                        <speaker>FRANCE TOMŠIČ:</speaker>
                        <p>V Socialdemokratski stranki smo obravnavali ta zakon in ga na splošno
                           podpiramo. Nismo mnenja tistih, ki pravijo, da bi bilo bolj enakopravno,
                           bolj demokratično, da bi izpeljali bolj demokratične volitve in volilno
                           kampanjo, če tega sploh ne bi bilo. Pri tem je nanašanje na
                           zahodnoevropske dežele malo cinično, saj tam te stvari že poznajo zadnjih
                           50 let in je utečeno. Po drugi strani je tudi res, kot je že kolega
                           Peršak rekel, da vse zahodnoevropske dežele rešujejo problem kampanje v
                           enem izmed zakonov. V Nemčiji zakon o strankah točno določa kako in kaj,
                           v Franciji imajo tako precizno, da celo ugotovijo, koliko plakatov,
                           kakšna površina. Skratka, te stvari so znane; v Italiji imajo zakon o
                           dostopu k javnim medijem itn. Ali hočete tisti, ki ste proti temu zakonu,
                           da zdaj popravljamo te zakone, ki smo jih že sprejeli? Mi smo v časovni
                           stiski in mislim, da je pravilno, da se tak zakon sprejme.</p>
                        <p>Je pa resnično to, kar ste nekateri prej razmišljali, 5. člen je treba
                           dopolniti. Nisem za to, da se ga čisto odstrani, ampak kolega Magajna
                           dobre ve, stranke smo začeli ustanavljati pred tremi leti; tisti, ki so
                           res hoteli demokracijo, so danes v parlamentu, večina, tisti, ki pa zdaj
                           iz taktičnih osnov hočejo ustanavljati 10, 20, 30 strank na osnovi tega,
                           da dobijo 50 kandidatov oziroma članov stranke in bi imeli potem enake
                           pravice na TV, v časopisih kot stranka, ki jo podpira 300.000 Slovencev
                           ali še več, je to neenakopravno. Mislim, da kolega Magajna ne razmišlja
                           to tako, sem pa za to, da se vsaki stranki omogoči, da se predstavi. Ni
                           pa tukaj mišljeno, da ima 300.000, 400.000 Slovencev isti čas na TV kot
                           100 Slovencev. Kakšna demokracija bi to bila?</p>
                        <p>Glede tega, kar je kolega Kolešnik rekel, resnično podpiram to, zakon, ki
                           nima kazenskih določb ni zakon in  tu Cirila podpiram. Nekoliko je treba
                           popraviti ta zakon in mislim, da bodo tudi Krščanski demokrati glasovali
                           za njega. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Požarnik.</p>
                     </sp>
                     <sp who="#sp.PožarnikHubert">
                        <speaker>DR. HUBERT POŽARNIK:</speaker>
                        <p>Spoštovani! Dal bom še en konstruktivni predlog k temu zakonu, to pot pa
                           gotovo k pravemu zakonu. Vzemimo primer: nek slovenski časopis objavi, da
                           je ta in ta parkiral pred neko trgovino, ker je utrujen, gotovo od
                           skupščinskega dela itn., ovira promet in ne parkira tam, kjer je za to
                           parkirni prostor, zadaj za trgovino. Dobro. Kdor pozna, ve, da je
                           parkirni prostor tudi pred trgovino. Časopis objavi sliko poslanca, kako
                           nosi dve veliki torbi skupščinskega materiala in celo insinuira, ta sploh
                           tam veliko kupuje v tem smislu, da zapravlja in je sploh požrešen. Slika
                           pa je bila posneta z akcije nabiranja smeti v Fiesi. Toda s tem še ni
                           dovolj. Sedaj pa nacionalni radijski program čuti potrebo naslednje jutro
                           sporočiti vsem Slovencem, da ta in ta Zeleni parkira na prepovedanem
                           mestu in na zelenici. Zdaj pa sprašujem. V tem zakonu ni predvideno to,
                           kaj lahko prizadeti stori. Prizadeti se lahko pritoži na uredništvo in se
                           tudi je. Seveda ne eno ne drugo uredništvo ne reagirata, pač pa se
                           urednik radijskega programa trapasto smeji in smatra to kot velik "štos".
                           Zato bi lepo prosil, da se vsaj v takem primeru zapiše, da so mediji
                           dejansko obvezani nemudoma in takoj objaviti drugačno sporočilo. Ne bom
                           šel zdaj na sodišče in se bom tam pregovarjal in po nekih častnih
                           razsodiščih itn. Oprostite, tako se dela tudi medijska reklama že danes
                           in bojim se, da bo tega še več.  Zaščitite tudi v takem primeru, ker gre
                           za izrazite diskvalifikacije in insinuacije; torej tudi zagotoviti
                           zaščito poslancev. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Še gospod Tomše.</p>
                     </sp>
                     <sp who="#sp.TomšeIvan">
                        <speaker>IVAN TOMŠE:</speaker>
                        <p>Hvala lepa. Moj predlog je, da je ta zakon lahko sporazum strank, ki
                           gredo na volitve, ne pa zakon. Če je to sporazum strank, ki gredo na
                           volitve, potem se stranke tudi zmenijo, kako bodo med seboj
                           sankcionirale, ne pa, da država predpiše kaj in kako. Druga zadeva, kar
                           se globoko pridružujem, kar je prej rekel gospod Požarnik, je pa
                           naslednja: če že imamo zakon, naložimo vsaj sodnikom za prekrške, da bodo
                           izrekali prekrške. Sodniki za prekrške bodo na ta način dobili 15.000
                           prvi predpis, po katerem morajo izrekati prekrške v tej države. Sodniki
                           za prekrške bodo tega zelo veseli, kajti nova zakonodaja, ki jo
                           pripravljamo in bo celo predvidela, da smejo izrekati zaporne kazni, če
                           nekdo ne plača prekrška, tako da bodo lahko strankarski veljaki celo
                           prišli v zapore, če bodo lahko sodniki za prekrške na osnovi nove bodoče
                           zakonodaje in na osnovi 15.000 prvega zakona, ki ga morajo spoštovati,
                           izrekali kazni. Na ta način sem dovolj karikirano povedal, da ta zakon ne
                           bo imel velikega vpliva v slovenski javnosti.</p>
                        <p>Imeli bomo zakon, ki ga ne bo nihče spoštoval. Dokazov, da ga ne bo nihče
                           spoštoval, je danes veliko. Kampanja se je že zdavnaj začela, mi pa
                           razmišljamo, ali bomo omejili na 24 dni ali na 30 dni. Kampanja že
                           zdavnaj teče, začela se je pred sprejemom volilne zakonodaje in začela se
                           je takoj tisti dan, ko je bil glavni volilni zakon sprejet.</p>
                        <p>Razmislimo, strankarski veljaki, ali ni bolje, da sklenemo sporazum
                           namesto zakona.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Magajna.</p>
                     </sp>
                     <sp who="#sp.MagajnaAndrej">
                        <speaker>ANDREJ MAGAJNA:</speaker>
                        <p>Zelo kratko pojasnilo kolegu Tomšiču. Se pač nismo natančno razumeli.
                           Dostop do medijev za vse stranke seveda ni bilo mišljeno, da kdorkoli
                           lahko pride do medija, ampak tisti, ki bodo sodelovali na volitvah in
                           tudi vložili liste kandidatov za državni zbor in bodo za to morali
                           zagotoviti ustrezne zakonske kriterije. Tem pa je absolutno treba
                           omogočiti, da se predstavijo, ne pa vsaka stranka, ki je registrirana z
                           20 člani. Tisti, ki so že zagotovili neke kriterije in ki bodo sodelovali
                           na volitvah in mislim, da moramo poleg tega načela, o katerem vsi
                           govorijo - svoboda novinarjev - upoštevati tudi drugo načelo - svoboda
                           volivcev, da lahko odločajo. Ti pa ne morejo, če ne dobijo predstavitve
                           vseh strank, ki bodo sodelovale na volitvah.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Še gospod Žarko Pregelj.</p>
                     </sp>
                     <sp who="#sp.PregeljŽarko">
                        <speaker>ŽARKO PREGELJ:</speaker>
                        <p>Spoštovani, ne strinjam se z izvajanjem poslanskega kolega Tomšeta, ki
                           trdi, da naj bi bil to nekakšen dogovor med strankami, ker niso zgolj
                           stranke subjekti pri volitvah. Obstajajo tudi kandidati, ki so popolnoma
                           samostojni, obstajajo liste, ki jih postavijo volivci z določenim
                           številom podpisov, zato je prav, da se ta materija obdeluje z zakonom.
                           Jasno, da mora to biti nekakšen sistematičen zakon, ne pa tako čudno
                           skropucalo, ki je neka mešanica sistemskih ukrepov z nekakšnimi moralnimi
                           načeli in podobnim.</p>
                        <p>Predlagam, da zakona ne podpremo že na osnovi celotne razprave, predvsem
                           glede 5. člena, ko ni jasno, kdo naj bi to brezplačno uporabo medijskega
                           prostora sploh omogočil. Po mojem mnenju bi to moralo biti opredeljeno v
                           državnem proračunu in sicer sredstva, ki so v okviru sredstev, namenjenih
                           za volitve, v kolikor se ne dokaže, da so določeni javni mediji za ta
                           namen že financirani iz državnega proračuna - pač v kolikor zakon tega
                           jasno ne opredeli, potem ni primeren za sprejetje.</p>
                        <p>Tudi opredelitev del, nekega časa, to je treba dati v številkah, ali je
                           10 odstotkov ali je 11 odstotkov, ne pa tako, da si pod enako vsak po
                           svoje razlaga.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Jelko Kacin.</p>
                     </sp>
                     <sp who="#sp.KacinJelko">
                        <speaker>JELKO KACIN:</speaker>
                        <p>Gospod predsedujoči, najprej bi rekel, da se seveda ne strinjam z
                           ugotovitvijo gospoda Tomšeta, da velja, oz. že traja volilna kampanja od
                           trenutka, ko sta bila sprejeta osnovna volilna zakona. To ni res. Volilna
                           kampanja velja od tistega trenutka, ko so stranke prišle v parlament in
                           ves mandat si vse stranke prizadevajo, da bi bile izglasovane in podprte
                           tudi na naslednjih volitvah. S tega stališča bi seveda bilo na nek način
                           dobro, da bi zakon o volilni kampanji imeli že prej na voljo, to je lepo,
                           ampak ni mogoče.</p>
                        <p>Verjetno se strinjate z menoj, da tudi, če bi tak zakon imeli pred tem,
                           bi ga morali potem usklajevati s tistima dvema zakonoma, ki ste ju
                           izglasovali z dvotretjinsko večino, ne z navadno večino. Zato gre za
                           izvedbeni paket zakonov, ki morajo biti po logiki stvari obravnavani
                           potem, ko je temeljna volilna zakonodaja sprejeta, zato smo tak zakon
                           tudi pripravili.</p>
                        <p>Zato je tudi, kot pravi zadnji govornik, skrpucalo, ker posega na
                           nekatera področja, ki so si na nek način daleč narazen. Gospod Kolešnik,
                           najprej bom rekel hvala, ker niste bili zlobni, potem pa ugotavljam, da
                           vaša trditev, da je zakon brezpredmeten, ne drži. Zakon je še kako
                           predmeten, ker govori o financah; in ko govorimo o tem financiranju, je
                           treba najprej razčistiti osnovno dilemo. Financiranje v naprej ni mogoče,
                           v tem proračunu, ki ga zdaj imamo, ni predvidenih sredstev za volilno
                           kampanjo.</p>
                        <p>V tem primeru bi morali vi najprej tukaj v parlamentu sprejeti, najprej
                           predlagati potem pa sprejeti rebalans proračuna, da bi bila taka sredstva
                           zagotovljena. Ker ne gre drugače, je edina življenjska rešitev
                           financiranje post festum tistih, ki so se dokazali na samih volitvah. Kar
                           zadeva vaše ugotovitve v zvezi s sankcioniranjem. V tem besedilu smo
                           predlagali najnižjo možno kazen, navzgor pa je seveda neomejeno, oziroma
                           je razpon znatno večji in mislim, da nima nobenega smisla pisati najvišjo
                           možno kazen; začnemo pri najnižji možni.</p>
                        <p>Ali je zadosti velika ali ne, je seveda drugo vprašanje, vsak ima lahko
                           pri tem svoje mnenje. Ko gre za sankcije, bomo stvari usklajevali v
                           celotnem paketu teh izvedbenih volilnih zakonov in do končnega besedila
                           te stvari tudi uskladili. Tudi zato se s takim zakonom ne ukvarja eno
                           samo ministrstvo, ampak še kdo drug. Gospod Kolešnik je tudi rekel, da so
                           shodi urejeni z zakonom. Res je, ampak tisti postopki so za organizatorja
                           shoda veliko bolj komplicirani kot pa ta. Ta sprememba poenostavlja
                           prijavo shoda in njegovo izvedbo v času volilne kampanje in mislim, da je
                           zato bolj življenjska in da zasluži tudi tako poseganje, začasno
                           poseganje v neko drugo zakonodajo.</p>
                        <p>Če smo v ustavo napisali, da je osnovno izhodišče načelo enakopravnosti,
                           potem je s tem pogojeno tudi trajanje volilne kampanje. Kolega Peršak je
                           dobro ugotovil, 25 dni pred volitvami je zadnji rok za vročitev oziroma
                           za priglasitev kandidatnih list in zato smo se mi odločili za 24-dnevno
                           volilno kampanjo, da bodo vsi, ki v njej sodelujejo in želijo biti
                           izvoljeni, imeli približno enakopravne možnosti.</p>
                        <p>Kar zadeva izjavo gospoda Huberta Požarnika in njegovo negativno
                           izkušnjo, lahko rečem naslednje. Imate pravico do popravka po veljavnem
                           zakonu o javnem obveščanju, to bi moral urednik medija, ki je zagrešil
                           napako, v vsakem primeru tudi izvršiti in to takoj in drugo je sodno
                           varstvo, ki vam ostane še vedno na voljo. Se pa strinjam z vami, da je
                           stvar dolgotrajna in mukotrpna in zlasti pri kratki volilni kampanji
                           lahko to povzroči nepopravljivo škodo kandidatu, pa ne samo kot
                           kandidatu, ampak njemu kot osebnosti. Iz teh razlogov smo se tudi
                           odločili in predlagali sporni člen, pri katerem vsi ugotavljate, da je
                           premalo sankcij.</p>
                        <p>Kar zadeva predlog gospoda Tomšeta, da bi to lahko bil sporazum strank. V
                           načelu je to mogoče, ampak nam že teče voda v grlo in mislim, da je edina
                           možna rešitev sprejetje zakona, ki na nek način celovito in usklajeno
                           ureja te zadeve.</p>
                        <p>Gospod Ocvirk je govoril o tem, da bi se lahko neposredno pogajali mediji
                           RTV in vse politične stranke. Mi smo v enem od členov predlagali možnost,
                           ki se dobesedno imenuje koordinacijski odbor. Če komu termin ni všeč, ga
                           lahko poimenujemo nadodbor ali pododbor, ali kakorkoli že, ampak za to
                           rešitev se mnogi niste zavzemali. Na drugi strani trdite, da je možno
                           direktno pogajanje. Kolikor jaz spremljam potek sej Sveta RTV, nisem
                           prepričan, da je do Božiča možno karkoli doseči na tem področju.</p>
                        <p>Zelo si želim, da bi se pri tem motil, ampak mislim, da se stranke s
                           Svetom RTV zelo težko dogovorijo v časovnih okvirih, ki jih imamo na
                           voljo. Te možnosti pa seveda ne izključujem in ko bo do tega prišlo, bo
                           to vsekakor dobro za nas, ki bomo tekmovali in za vse tiste Slovence, ki
                           bodo to morali spremljati prek medijev.</p>
                        <p>Bil je tudi predlog - mislim, da je rekel gospod Ocvirk - da se 5. člen v
                           celoti črta, ker bi lahko svet RTV uredil vse te zadeve. Tudi to ne drži
                           povsem, ker imamo celo vrsto lokalnih in regionalnih radijskih postaj, ki
                           jih odločitve sveta z ničemer ne zavezujejo, je pa vsekakor dobro tudi za
                           njih pripraviti nek manevrski prostor, ki ima pravno regulativo.</p>
                        <p>Kar zadeva načelne pomisleke - mislim, da je o tem govoril gospod
                           Kolešnik - meni ni potrebno priznavati, da nobena država nima take
                           zakonodaje. To sem povedal sam, ne pod pritiskom; gre za preprosto
                           dejstvo, da pač moramo to zadevo urediti in odločili smo se za tako
                           rešitev, ker imajo drugje drugačno prakso.</p>
                        <p>Še naslednja stvar. Zakon v nobenem primeru ni dediščina. Doslej ga nismo
                           imeli. Ne ohranjamo ničesar iz preteklosti. Želimo pa ustvariti urejen
                           manevrski prostor za prihodnost. Kakšna bo življenjska doba tega zakona,
                           je odvisno od parlamenta naslednje sestave, ki bo skozi svojo
                           demokratično prakso prišel lahko tudi do drugačnih, boljših spoznanj in
                           bo ta zakon takrat nadomestil. Ampak, ta zakon pripravljamo za te volitve
                           v letu 1992 v decembru, danes smo pa sredi septembra. Mislim, da je
                           zakon, na podlagi teh pripomb, ki ste jih posredovali v v tem zboru, pa
                           tudi poslanci v drugih dveh zborih, mogoče pripraviti v besedilu, ki bo
                           ustrezalo našim potrebam. Marsikaj je mogoče in mislim, da z dobršno mero
                           usklajevanja to lahko tudi storimo, zato predlagam, da to besedilo
                           sprejmete, mi pa moramo na podlagi drugega dela sklepov - če se za to
                           odločite - maksimalno upoštevati vaše pripombe. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Predlagam, da gremo zdaj na glasovanje. Predlagam najprej običajen
                           sklep, potem je pa še gospod Ocvirk predložil, v skladu s svojo
                           diskusijo, dodatni sklep, ki ga bom tudi dal na glasovanje. Sklep, ki ga
                           predlagam, bi se glasil:</p>
                        <p>1. Zbor sprejema predlog za izdajo zakona o volilni kampanji, z osnutkom
                           zakona.</p>
                        <p>2. Zbor nalaga predlagatelju, Vladi Republike Slovenije, da ob
                           upoštevanju razprave na zboru in delovnih telesih čim prej pripravi
                           predlog zakona, tako da bo zbor predlog zakona lahko obravnaval že na
                           seji 23.9.1992 in 24.9.1992.</p>
                        <p>Prosim, ugotavljamo navzočnost. <stage type="quorum">(44 navzočih.)</stage>
                        </p>
                        <p>Kdor je za sklep, kot sem ga predlagal, naj prosim, glasuje! <stage type="vote">(31
                              poslancev za .)</stage> Je kdo proti? <stage type="vote">(10 poslancev
                              proti.)</stage> Se je kdo vzdržal? <stage type="vote">(4 poslanci
                              vzdržani.)</stage>
                        </p>
                        <p>Z 41 glasovi za, 10 proti in 4 vzdržanimi je ta sklep sprejet.</p>
                        <p>Zdaj bom prebral še sklep, ki ga je predložil gospod Ocvirk. Prebral ga
                           bom tako, kot ga je on predložil, čeprav bi ga bilo treba redakcijsko
                           nekoliko popraviti.</p>
                        <p>Gospod Ocvirk predlaga: "Parlamentarne stranke skupaj indirektno in
                           direktno z vodstvom Radia in televizije Slovenija dogovorijo načrt
                           spremljanja volitev '92."</p>
                        <p>Sklep bi se najbrž moral glasiti tako, da Družbenopolitični zbor predlaga
                           parlamentarnim strankam in vodstvu Radia in televizije Slovenije, da se
                           neposredno dogovorijo o načrtu spremljanja volitev leta 1992. Upam, da je
                           to na magnetogramu in da bi po tem, če bi bil sklep izglasovan, tudi na
                           ta način bilo reproducirano.</p>
                        <p>Želi kdo razpravljati o predlogu tega dodatnega sklepa? Gosod Ocvirk?</p>
                     </sp>
                     <sp who="#sp.OcvirkMojmir">
                        <speaker>MOJMIR OCVIRK:</speaker>
                        <p>Zadeva je zelo enostavna. Ostaja nam samo to, da ugotovimo, kakor je tudi
                           gospod minister sam povedal, da Svet RTV ne funkcionira in skratka zadev
                           ni moč urediti, kar pomeni, da bodo genialni uredniki, ki jih imamo na
                           tej televiziji, "sčarali" neka pravila, ki bodo taka kakršna pač bodo,
                           ali pa ugotovimo, da se da z direktno institucijo in z njenim vodstvom
                           pogajamo o tem, kakšna bodo ta pravila. Jaz sem za to varianto.
                           Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Dajem na glasovanje sklep v takem primerno redigiranem besedilu,
                           kot sem ga povedal.</p>
                        <p>Ugotavljam navzočnost. <stage type="quorum">(45 navzočih.)</stage>
                        </p>
                        <p>Kdor je za tak sklep, naj, prosim glasuje! <stage type="vote">(17 poslancev
                              za.)</stage> Kdo je proti? <stage type="vote">(8 poslancev proti.)</stage> Kdo se
                           je vzdržal? <stage type="vote">(16 poslancev vzdržanih.)</stage>
                        </p>
                        <p>S 17 glasovi za, 8 proti in 16 vzdržanimi ta sklep ni bil sprejet.</p>
                     </sp>
                  </div>
                  <div xml:id="div.1.1.2.6" ana="#PAR.TDR" n="9" corresp="#toc.2.6">
                     <sp who="#sp.PeršakAnton">
                        <p>Zdaj predlagam, tako kot smo sklenili na začetku seje, da gremo na
                           <title>9. TOČKO DNEVNEGA REDA</title>,
                           ki jo je predlagal za premestitev v dnevnem redu gospod Potočnik, to
                           je
                           PREDLOG ZAKONA O POGOJIH, POD KATERIMI SE KMETOM ZMANJŠANI ALI ODPISANI
                           PRISPEVKI ŠTEJEJO ZA PLAČANE.</p>
                        <p>Predlog zakona je v obravnavo vložila Vlada Republike Slovenije.</p>
                        <p>Prosim, da poslanci ne odhajate, ker gre za res urgentni zakon in mislim,
                           da se spodobi, da to obravnavo opravimo, kot smo se danes zavezali.</p>
                        <p>Predlog zakona je v obravnavo vložila Vlada Republike Slovenije.
                           Obravnavala sta ga Odbor za kmetijstvo in gozdarstvo kot matično delovno
                           telo, ki podpira predlog zakona, in Zakonodajno-pravna komisija, ki je
                           predlagala amandma k 11. členu, ki je redakcijske narave. Predstavnik
                           Vlade Republike Slovenije k tej točki je? Ne želi besede. Želijo besedo
                           poročevalci delovnih teles? Če ne, odpiram razpravo. Želi kdo
                           razpravljati o tem zakonu? Vsi vemo, kaj je namen tega zakona in njegova
                           potrebnost, najbrž kakšno posebno utemeljevanje ni potrebno. Če ne želi
                           nihče, predlagam, da glasujemo.</p>
                        <p>Ugotavljam, da je v zboru vložen amandma Zakonodajno-pravne komisije, ki
                           je redakcijske narave, k 11. členu in pravi: "Drugi odstavek 11. člena,
                           ki je prehodna določba, naj postane 11. člen. Prvi odstavek 11. člena, ki
                           je končna določba, pa naj postane nov 12. člen". Vlada se strinja s tem
                           amandmajem, Zakonodajno-pravna komisija se strinja.</p>
                     </sp>
                  </div>
                  <div xml:id="div.1.1.2.7" ana="#PAR.Prisot" corresp="#toc.2.7">
                     <sp who="#sp.PeršakAnton">
                        <p>
                           <title>Ugotavljamo navzočnost</title>. <stage type="quorum">(41 navzočih.)</stage>
                        </p>
                        <p>Kdor je za amandma, naj prosim, glasuje! <stage type="vote">(39 poslancev
                              za.)</stage> Je kdo proti? <stage type="vote">(Nihče.)</stage> Se je kdo vzdržal?
                           <stage type="vote">(1 poslanec vzdržan.)</stage>
                        </p>
                        <p>Z 39 glasovi za, 1 vzdržanim je amandma sprejet.</p>
                        <p>Zdaj dajem na glasovanje predlog zakona o pogojih, pod katerimi se kmetom
                           zmanjšani ali odpisani prispevki štejejo za plačane v celoti. Navzočnost
                           smo ugotovili.</p>
                        <p>Kdor je za, naj prosim, glasuje! <stage type="vote">(39 poslancev za.)</stage>
                           Prosim, če še ne odhajate, imamo še dve nujni stvari. - Kdo je proti?
                              <stage type="vote">(Nihče.)</stage> Kdo se je vzdržal? <stage type="vote">(2 poslanca
                              vzdržana.)</stage>
                        </p>
                        <p>Z 39 glasovi in 2 vzdržanimi je ta zakon sprejet.</p>
                     </sp>
                  </div>
                  <div xml:id="div.1.1.2.8" ana="#PAR.TDR" n="7" corresp="#toc.2.8">
                     <sp who="#sp.PeršakAnton">
                        <p>Vračamo se na</p>
                        <p>
                           <title>7. TOČKO DNEVNEGA REDA</title>.</p>
                        <p>Prosim, da ugotovimo navzočnost. <stage type="quorum">(39 navzočih.)</stage> Dve nujni
                           ratifikaciji imamo, ki sta v interesu te države (da tako rečem) in bi
                           morali biti tudi v interesu tega zbora. Zdaj nas je 40. Ali se lahko kdo
                           iz avle vrne ali iz pisarne, kjer posluša program Skupščine Republike
                           Slovenije?</p>
                        <p>Prosim, še enkrat ugotavljam navzočnost. Vse poslance prosim, da potrdite
                           navzočnost. Če znam šteti, nas je 42. Prosim še enkrat vse poslance, da
                           potrdite svojo navzočnost! <stage type="vote">(42 poslancev.)</stage>
                        </p>
                        <p>Torej se vračamo na
                           7. TOČKO DNEVNEGA REDA: PREDLOG ZAKONA O RATIFIKACIJI SPORAZUMA MED
                           REPUBLIKO SLOVENIJO IN REPUBLIKO AVSTRIJO O DVOSTRANSKEM
                           ZUNANJETRGOVINSKEM SODELOVANJU.</p>
                        <p>Predlog je predložila v obravnavo Vlada Republike Slovenije. Obravnavali
                           sta ga Komisija za mednarodne odnose, ki priporoča sprejem, in
                           Zakonodajno-pravna komisija, ki z vidika svoje pristojnosti ni imela
                           pripomb k zakonu. Predstavnik vlade je, gospod Thaler; ga ni. Želijo
                           besedo poročevalci delovnih teles? <stage type="debate">(Ne.)</stage>  Odpiram
                           razpravo. Želi kdo razpravljati? Če ne, predlagam, da glasujemo.</p>
                        <p>Kdor je za predlagani zakon o ratifikaciji, naj prosim, glasuje!
                              <stage type="vote">(42 poslancev za.)</stage> Je kdo proti?
                              <stage type="vote">(Nihče.)</stage> Se je kdo vzdržal? <stage type="vote">(Nihče.)</stage>
                           Hvala.</p>
                        <p>Ugotavljam, da je predlog zakona sprejet soglasno.</p>
                     </sp>
                  </div>
                  <div xml:id="div.1.1.2.9" ana="#PAR.TDR" n="8" corresp="#toc.2.9">
                     <sp who="#sp.PeršakAnton">
                        <p>Prehajamo na
                           <title>8. TOČKO DNEVNEGA REDA: PREDLOG ZAKONA O RATIFIKACIJI SPORAZUMA
                              MED VLADO REPUBLIKE SLOVENIJE IN ZVEZNIM SVETOM ŠVICARSKE
                              KONFEDERACIJE O UKINITVI VIZUMOV</title>.</p>
                        <p>Predlog zakona je predložila v obravnavo Vlada Republike Slovenije.
                           Obravnavali sta ga Komisija za mednarodne odnose, ki priporoča sprejem,
                           in Zakonodajno-pravna komisija, ki nima pripomb. Predstavnika vlade ni.
                           Želijo besedo poročevalci delovnih teles? <stage type="debate">(Ne želijo.)</stage>
                           Želi kdo razpravljati? <stage type="debate">(Ne.)</stage>
                        </p>
                        <p>Kdor je za zakon, naj prosim, glasuje! <stage type="vote">(42 poslancev za.)</stage>
                           Je kdo proti? <stage type="vote">(Nihče.)</stage> Se je kdo vzdržal?
                              <stage type="vote">(Nihče.)</stage>
                        </p>
                        <p>Zakon je sprejet.</p>
                        <p>Zdaj imamo samo še drugo točko, pa nismo več sklepčni. Ali lahko računamo
                           na to, da bi še to opravili? Gre za amandmaje. Če ne, predlagam, da tudi
                           to opravimo 23. in 24., ker jutri verjetno ni možnosti. Apeliram na vse
                           klube, pozicijske in opozicijske, da se 23. v maksimalnem številu
                           udeležimo seje, ker smo menda vsi zainteresirani za volitve.</p>
                     </sp>
                     <stage type="time">(SEJA JE BILA <time to="1992-09-16T17:30:00" xml:id="stage.t.10">PREKINJENA 16. SEPTEMBRA 1992 OB 17.30 URI</time> IN
                        SE JE <time from="1992-09-23T14:40:00" xml:id="stage.t.11">NADALJEVALA 23.
                           SEPTEMBRA 1992 OB 14.40 URI</time>.)</stage>
                  </div>
                  <div xml:id="div.1.1.2.10" ana="#PAR.TDR" n="2" corresp="#toc.2.10">
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Nadaljujemo z
                           <title>2. TOČKO DNEVNEGA REDA: PREDLOG ZAKONA O NEZDRUŽLJIVOSTI
                              OPRAVLJANJA JAVNE FUNKCIJE S PRIDOBITNO DEJAVNOSTJO</title>.</p>
                        <p>Predlog zakona je predložila v obravnavo Vlada Republike Slovenije.
                           Obravnavala sta ga Zakonodajno-pravna komisija, ki je predlagala
                           amandmaje k 1., 2., 3., 5., 6., 8. in 9. členu, k 7., 20., 27. in 28.
                           členu. Komisija tudi predlaga v končni redakciji popravke k drugemu
                           odstavku 12. člena in k 25. členu. Komisija za volitve, imenovanja in
                           administrativne zadeve zakon podpira.</p>
                        <p>Prejeli ste tudi amandmaje, ki so jih vložili poslanci, in sicer Miran
                           Potrč k 27. in 28. členu; France Tomšič k 9. členu; Anton Peršak k 6.
                           členu; Stanko Buser k 1., 3., 6., 11. in 20. členu.</p>
                        <p>Zakon je bil v rednem zakonodajnem postopku. Ker ste ga prejeli šele 15
                           dni pred sejo, bomo vse amandmaje, ki so prispeli do začetka te seje, to
                           je 9.9.1992, šteli, da so bili vloženi pravočasno.</p>
                        <p>Želi predstavnik vlade besedo? <stage type="debate">(Ne.)</stage> Želijo besedo
                           poročevalci delovnih teles? Če ne, odpiram razpravo. Gospod Peršak ima
                           vprašanje. Prosim.</p>
                     </sp>
                     <sp who="#sp.PeršakAnton">
                        <speaker>ANTON PERŠAK:</speaker>
                        <p>Jaz bi samo vprašal predstavnika vlade. Dali smo amandma k 6. členu, v
                           katerem smo predlagali, da se v tekstu, ki govori o tem, da poslancev ni,
                           da se za pridobitno dejavnost ne šteje njegova umetniška ali pa
                           strokovna, recimo umetniško ali strokovna publicistika, če to ni v zvezi
                           z opravljanjem funkcije. Sedaj sprašujem, mi smo predlagali, da se ta
                           repek,  če to ni v zvezi z opravljanjem funkcije, črta. Zakaj?
                           Marsikateri politični funkcionar, poslanec, minister seveda kdaj napiše
                           kakšen članek politične narave in  težko je reči, da tak članek ni v neki
                           zvezi z opravljanjem njegove funkcije. Prej ali slej bo tema, o kateri
                           piše, postala predmet parlamentarne razprave in nekdo bi lahko razumel to
                           omejitev v bistvu kot - lahko bi jo tudi kdo interpretiral - popolno
                           omejitev ali pa kot oporekanje nekemu članku, ki seveda je po naravi
                           slabo plačan, jih je težko okvalificirati kot pridobitno dejavnost, kot
                           češ,  tukaj je on zlorabil, je šel proti zakonu. Me zanima ali je res
                           takšna huda stvar, če bi ta del stavka črtali glede na to, da bi s tem v
                           bistvu onemogočili nesporazume, ki pa nikomur dejansko ne prinesejo
                           nobenega posebnega denarja.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Se še kdo javi k razpravi? Če ni, zaključujemo razpravo k tej
                           točki. Predstavnik Vlade, gospod Jože Tratnik, namestnik ministra za
                           pravosodje in upravo, želi pojasniti odgovor gospodu Peršaku.</p>
                     </sp>
                     <sp who="#sp.TratnikJože">
                        <speaker>JOŽE TRATNIK:</speaker>
                        <p>Mnenje vlade je bilo, da bi v 6. členu le ostala omejitev, če to ni v
                           zvezi z opravljanjem funkcije. V dilemi, ali je možno tudi izkoristiti
                           takšno dejavnost v zvezi z opravljanjem funkcije, so se pojavile
                           variante, da bi bilo to možno in zato, da bi to absolutno izključili,
                           vlada vztraja, da to ostane. Seveda hkrati pa je bilo tudi predlagano, da
                           bi v zakonu o poslancih precizirali pravzaprav kakšne so dejavnosti, ki
                           jih lahko opravlja tudi poklicni poslanec poleg svoje temeljne funkcije,
                           poslanca recimo v državnem zboru, ki je njegov tako rekoč življenjski
                           poklic vsaj za obdobje štirih let mandata. V bistvu bi moral zakon o
                           poslancih povedati, kakšno delo je še tisto, ki ga lahko tak poklicni
                           funkcionar opravlja, kakšen je lahko zaslužek iz tega dela in kje so
                           kriteriji za združljivost ali nezdružljivost. Sam zakon seveda govori o
                           funkcionarjih, ki poklicno opravljajo svojo funkcijo, da je že
                           nezdružljiva vsaka funkcija, ki lahko - skratka, kjer obstaja možnost, da
                           dejansko pride že do zlorabe ali do kršitve, ampak kjer obstoji možnost,
                           takšna funkcija seveda ne more biti združljiva s funkcijo poklicnega
                           funkcionarja. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Ste zadovoljni z odgovorom? <stage type="debate">(Ne.)</stage> Gremo
                           naprej. Še kdo želi razpravljati? Če ne, zaključujemo razpravo.</p>
                        <p>Prejeli ste pregled amandmajev k temu zakonu, to je dne 16. septembra in
                           predlagam, da preidemo na glasovanje, ker sta druga zbora že izglasovala
                           predlagane amandmaje, kakor so, zaradi možnega usklajevanja danes.</p>
                        <p>Ugotavljamo: k 1. členu je vložen amandma ena, ki predlaga, da naj se v
                           prvem stavku del teksta črta in se ga nadomesti z novim besedilom, ki naj
                           se glasi:"S tem zakonom se urejajo nezdružljivosti opravljanja javne
                           funkcije s pridobitno dejavnostjo v zasebne namene za osebe, ki
                           opravljajo ..."  Nadaljnje besedilo ostane nespremenjeno.</p>
                        <p>Predlagatelj je dr. Stanko Buser v Družbenopolitičnem zboru. Vlada ne
                           podpira tega, Zakonodajno-pravna komisija ne podpira, matično delovno
                           telo se ni opredelilo. Predlagam, da glasujemo.</p>
                        <p>Ugotovimo navzočnost: <stage type="quorum">(46 navzočih.)</stage>
                        </p>
                        <p>Kdo je za ta amandma? <stage type="vote">(8 poslancev.)</stage> Kdo je proti?
                              <stage type="vote">(19 poslancev.)</stage> Se je kdo vzdržal? <stage type="vote">(17
                              poslancev.)</stage>
                        </p>
                        <p>Amandma ni izglasovan.</p>
                        <p>Prehajamo na 2. amandma k istemu členu, ki predlaga, da se v prvem
                           odstavku za besedami "v državnih organih" dodajo besede "in organih
                           lokalnih skupnosti". Predlagatelj je Zakonodajno-pravna komisija. Vlada
                           podpira, matična komisija podpira.</p>
                        <p>Kdor je za, naj prosim, glasuje. <stage type="vote">(46   poslancev.)</stage> Je kdo
                           proti? <stage type="vote">(Nihče.)</stage>  Se je kdo vzdržal?
                              <stage type="vote">(Nihče.)</stage>
                        </p>
                        <p>Ugotavljam, da je amandma izglasovan.</p>
                        <p>Nadalje prehajamo k amandmaju k 2. členu. Prvi amandma predlaga, da se za
                           besedo "po" doda beseda "tem". Predlagatelj je Zakonodajno-pravna
                           komisija, amandma je redakcijske narave. Vlada ga podpira, matična
                           komisija ga podpira.</p>
                        <p>Kdor je za, naj prosim, glasuje! <stage type="vote">(46   poslancev.)</stage> Je kdo
                           proti? <stage type="vote">(Nihče.)</stage>  Se je kdo vzdržal?
                              <stage type="vote">(Nihče.)</stage>
                        </p>
                        <p>Ugotavljam, da je amandma soglasno izglasovan.</p>
                        <p>Dalje, k 3. členu: 1. amandma predlaga, da se v prvem odstavku za besedo
                           "daril" postavi pika. Besedilo do konca odstavka se črta. Predlagatelj je
                           Zakonodajno-pravna komisija. Vlada podpira, matična komisija podpira.</p>
                        <p>Kdor je za, naj prosim, glasuje! <stage type="vote">(46 poslancev.)</stage> Je kdo
                           proti? <stage type="vote">(Nihče.)</stage>  Se je kdo vzdržal? <stage type="vote">(1
                              poslanec.)</stage>
                        </p>
                        <p>Ugotavljam, da je amandma izglasovan.</p>
                        <p>Drugi amandma je zato brezpredmeten.</p>
                        <p>Prehajamo na amandma k 5., 6. in 8. členu, kjer predlaga, da se določbi
                           5. in 6. člena združita v en člen in sicer: v 6. členu, ki postane drugi
                           odstavek 5. člena, se za besedilom v oklepaju dodata besedi "vodenje
                           kmetije", 8. člen pa se črta.  Vlada podpira, matična komisija se ni
                           opredelila. Predlagatelj je Zakonodajno-pravna komisija.</p>
                        <p>Kdor je za, naj prosim, glasuje! <stage type="vote">(46  poslancev.)</stage> Je kdo
                           proti? <stage type="vote">(Nihče.)</stage>  Se je kdo vzdržal?
                              <stage type="vote">(Nihče.)</stage>
                        </p>
                        <p>Ugotavljam, da je amandma soglasno izglasovan.</p>
                        <p>K 6. členu amandma predlaga, da je treba v tretji vrstici besedico "itd"
                           pred zaklepajem izbrisati, za zaklepajem je treba vstaviti "znanstveno
                           raziskovalno itd." Nadalnje besedilo ostane, "ter umetniško, kulturno"
                           ostane nespremenjeno. Predlagatelj je dr. Stanko Buser. Vlada ne podpira,
                           Zakonodajno pravna komisija ne podpira predloga amandmaja. Matična
                           komisija pa drugega dela ne podpira.</p>
                        <p>Kdor je za, naj prosim, glasuje! <stage type="vote">(18  poslancev.)</stage> Je kdo
                           proti? <stage type="vote">(3  poslanci.)</stage>  Se je kdo vzdržal? <stage type="vote">(14
                               poslancev.)</stage>
                        </p>
                        <p>Ugotavljam, da amandma ni izglasovan.</p>
                        <p>Dalje, drugi amandma, je brezpredmeten.</p>
                        <p>Tretji amandma predlaga: v 6. členu se na koncu črta zaključni del stavka
                           v besedilu "če to ni v zvezi z upravljanjem funkcije." Predlagatelj je
                           Tone Peršak. Vlada ne podpira, Zakonodajno-pravna komisija ne podpira.
                           Matična komisija se ni opredelila.</p>
                        <p>Kdor je za, naj prosim, glasuje! <stage type="vote">(31  poslancev.)</stage> Je kdo
                           proti? <stage type="vote">(2  poslanca.)</stage>  Se je kdo vzdržal? <stage type="vote">(8
                               poslancev.)</stage>
                        </p>
                        <p>Ugotavljam, da je amandma izglasovan.</p>
                        <p>4. amandma, k temu členu predlaga, da je treba za prvim odstavkom dodati
                           besedilo: "v času službe funkcionarju ni dovoljeno izkoriščati za objavo
                           javnih podatkov v komercialne namene." Predlagatelj je dr. Buser. Vlada
                           ne podpira, Zakonodajno-pravna komisija ne podpira.</p>
                        <p>Kdor je za, naj, prosim, glasuje. <stage type="vote">(14 poslancev.)</stage> Je kdo
                           proti? <stage type="vote">(9 poslancev.)</stage>  Se je kdo vzdržal? <stage type="vote">(20
                               poslancev.)</stage>
                        </p>
                        <p>Ugotavljam, da amandma ni izglasovan.</p>
                        <p>Dalje, prehajamo na glasovanje o amandmaju k 7. členu, kjer se predlaga,
                           da se v prvem odstavku za besedami "pred nastopom funkcije" dodajo besede
                           "kot lastnik sam". Predlagatelj je Zakonodajno-pravna komisija, Vlada
                           podpira, enako tudi matična komisija.</p>
                        <p>Kdor je za, naj prosim, glasuje! <stage type="vote">(45 poslancev.)</stage> Je kdo
                           proti? <stage type="vote">(Nihče.)</stage>  Se je kdo vzdržal? <stage type="vote">(4
                              poslanci.)</stage>
                        </p>
                        <p>Ugotavljam, da je amandma izglasovan.</p>
                        <p>Amandma k 9. členu predlaga, da se za besedama "družinskemu članu"
                           postavi pika in se nadaljevanje stavka črta. Predlagatelj je Franc
                           Tomšič, Vlada podpira, Zakonodajno-pravna komisija podpira; matična
                           komisija se ni opredelila.</p>
                        <p>Kdor je za, naj prosim, glasuje! <stage type="vote">(43 poslancev.)</stage> Je kdo
                           proti? <stage type="vote">(Nihče.)</stage>  Se je kdo vzdržal? <stage type="vote">(2
                              poslanca.)</stage>
                        </p>
                        <p>Ugotavljam, da je s 43 glasovi za in 2 vzdržanima glasovoma amandma
                           izglasovan.</p>
                        <p>K 11. členu se predlaga, da se v drugi vrstici 11. člena za besedama "po
                           nastopu" doda besedi "in prenehanju"; nadaljnje besedilo ostane
                           nespremenjeno. Predlagatelj je dr. Stanko Buser, Vlada ga podpira,
                           Zakonodajno-pravna komisija ga tudi podpira.</p>
                        <p>Kdor je za, naj prosim, glasuje! <stage type="vote">(44 poslancev.)</stage> Je kdo
                           proti? <stage type="vote">(Nihče.)</stage>  Se je kdo vzdržal?
                              <stage type="vote">(Nihče.)</stage>
                        </p>
                        <p>Ugotavljam, da je amandma izglasovan soglasno.</p>
                        <p>K 12. členu se predlaga amandma, da se na koncu drugega odstavka besedilo
                           "500.000 tolarjev" nadomesti z novim besedilom "vrednost 500 gramov
                           zlata". Predlagatelj je Štefan Kociper, Vlada nič; Zakonodajno-pravna
                           komisija nič in matična komisija nič.</p>
                        <p>Kdor je za, naj prosim, glasuje! <stage type="vote">(2 poslanca.)</stage> Je kdo
                           proti? <stage type="vote">(3 poslanci.)</stage>  Se je kdo vzdržal? <stage type="vote">(29
                              poslancev.)</stage>
                        </p>
                        <p>Ugotavljam, da amandma ni izglasovan.</p>
                        <p>Dalje imamo amandma k 19. členu, kjer se predlaga, da se v 1. odstavku
                           izpusti vejica pred besedilom: "ki ga sama določi"; ta del besedila "ki
                           ga sama določi" pa se nadomesti z besedilom: "enega meseca". Predlagatelj
                           je Štefan Kociper, Vlada se ni opredelila, Zakonodajno-pravna komisija
                           tudi ne in tudi matična komisija se ni opredelila do tega.</p>
                        <p>Kdor je za, naj prosim, glasuje. <stage type="vote">(14 poslancev.)</stage> Je kdo
                           proti? <stage type="vote">(2 poslanca.)</stage>  Se je kdo vzdržal? <stage type="vote">(26
                              poslancev.)</stage>
                        </p>
                        <p>Ugotavljam, da amandma ni izglasovan.</p>
                        <p>K 20. členu imamo vloženih pet amandmajev!</p>
                        <p>Prvi amandma k 20. členu predlaga, da se v drugi vrstici 1. odstavka za
                           besedama "večje vrednosti" doda vejica in besedilo: "ki jih dodeljuje 3.
                           člen"... - ta je brezpredmeten, ker prejšnji ni bil izglasovan.</p>
                        <p>Drugi amandma k členu predlaga, da se v prvem in drugem odstavku besedilo
                           "zlorabljal svoj položaj v pridobitne namene" nadomesti z besedilom
                           "opravljal pridobitno dejavnost v nasprotju s tem zakonom". Predlagatelj
                           je Zakonodajno-pravna komisija, Vlada podpira in tudi matična komisija
                           podpira.</p>
                        <p>Kdor je za, naj prosim, glasuje! <stage type="vote">(42 poslancev.)</stage> Je kdo
                           proti? <stage type="vote">(1 poslanec.)</stage>  Se je kdo vzdržal?
                              <stage type="vote">(Nihče.)</stage>
                        </p>
                        <p>Ugotavljam, da je amandma izglasovan.</p>
                        <p>Tretji amandma k členu predlaga, da se v 1. in 2. odstavku črta besedi
                           "večje vrednosti". Predlagatelj je Zakonodajno-pravna komisija, Vlada
                           podpira in matična komisija tudi.</p>
                        <p>Kdor je za, naj prosim, glasuje. <stage type="vote">(40 poslancev.)</stage> Je kdo
                           proti? <stage type="vote">(Nihče.)</stage>  Se je kdo vzdržal? <stage type="vote">(Aktivno
                              nihče.)</stage>
                        </p>
                        <p>Ugotavljam, da je amandma izglasovan.</p>
                        <p>Četrti amandma k členu predlaga, da naj se za 1. odstavkom doda nov
                           odstavek, ki se glasi: "Komisija lahko sproži postopek za uveljavljanje
                           odgovornosti funkcionarja, ki naj bi sprejemal darila večje vrednosti,
                           kot jih dovoljuje 3. člen zakona, če tega ni storil organ, katerega član
                           je funkcionar."</p>
                        <p>V postopku usklajevanja je bilo potrebno nekaj doreči, ne glede na to,
                           sedanji drugi odstavek postane nov tretji odstavek. Predlagatelj je
                           dr.Stanko Buser, Vlada ne podpira; Zakonodajno-pravna komisija tudi
                           ne.</p>
                        <p>Kdor je za, naj, prosim, glasuje. <stage type="vote">(1 poslanec.)</stage> Je kdo
                           proti? <stage type="vote">(11 poslancev.)</stage>  Se je kdo vzdržal? <stage type="vote">(19
                              poslancev.)</stage>
                        </p>
                        <p>Ugotavljam, da amandma ni izglasovan.</p>
                        <p>Dalje - 5. amandma k členu, ki predlaga, da se v drugem odstavku beseda
                           "odvzem" nadomesti z besedo "prenehanje". Predlagatelj je
                           Zakonodajno-pravna komisija, Vlada ga podpira in tudi matična komisija ga
                           podpira.</p>
                        <p>Kdor je za, naj prosim, glasuje. <stage type="vote">(42 poslancev.)</stage> Je kdo
                           proti? <stage type="vote">(Nihče.)</stage>  Se je kdo vzdržal? <stage type="vote">(1
                              poslanec.)</stage>
                        </p>
                        <p>Ugotavljam, da je amandma izglasovan.</p>
                        <p>Dalje imamo amandma k 27. in 28. členu, kjer se predlaga, da se namesto
                           27. in 28. člena vstavi nov člen, ki se glasi: "Ta zakon stopi v veljavo
                           z dnem konstituiranja državnega zbora, najkasneje pa do 23. decembra
                           1992." Predlagatelj je Miran Potrč.</p>
                        <p>Drugi amandma k členu pa pravi, da se določbi 27. in 28. člena
                           nadomestita z naslednjim besedilom: "Ta zakon začne veljati 15. dan po
                           objavi v Uradnem listu Republike Slovenije, uporabljati pa se začne z
                           dnem konstituiranja državnega zbora, najkasneje pa 23. decembra 1992."
                           Predlagatelj je Zakonodajno-pravna komisija, Vlada podpira in matična
                           komisija podpira. <stage type="comment">(iz dvorane M.Potrč, da amandma umika.)</stage>
                           Gospod Potrč amandma umika - hvala - ker je v bistvu absorbiran v tem
                           drugem.</p>
                        <p>Predlog Zakonodajno-pravne komisije dajem na glasovanje.</p>
                        <p>Kdor je za, naj prosim, glasuje! <stage type="vote">(41 poslancev.)</stage> Je kdo
                           proti? <stage type="vote">(Nihče.)</stage>  Se je kdo vzdržal?
                              <stage type="vote">(Nihče.)</stage>
                        </p>
                        <p>Ugotavljam, da je predlog amandmaja izglasovan.</p>
                        <p>Zakonodajno-pravna komisija še predlaga, da se pri končni redakciji
                           besedila zakona v drugem odstavku 12. člena za besedama "ki presegajo"
                           doda besedo "vrednost". V 25. členu pa naj se doda še navedba IV.
                           poglavja, ki je po izjavi predstavnika predlagatelja pomotoma izpadla. To
                           je redakcijska pripomba in glasujemo o tej redakcijski pripombi skupaj z
                           zakonom in amandmaji, kakor smo jih izglasovali. Kdo je za zakon, skupaj
                           z amandmaji, kakor smo jih izglasovali?</p>
                        <p>Kdor je za, naj prosim, glasuje. <stage type="vote">(47 poslancev.)</stage> Je kdo
                           proti? <stage type="vote">(Nihče.)</stage>  Se je kdo vzdržal? <stage type="vote">(2
                              poslanca.)</stage>
                        </p>
                        <p>Ugotavljam, da je zakon izglasovan. Hvala.</p>
                     </sp>
                  </div>
                  <div xml:id="div.1.1.2.11" ana="#PAR.TDR" corresp="#toc.2.11">
                     <sp who="#sp.ToplakLudvik">
                        <p>In sedaj prosim še</p>
                        <p>ZA <title>5-ČLANSKO USKLAJEVALNO KOMISIJO ZA VOLILNE ZAKONE - ZA TEGA IN
                              ZA DRUGE VOLILNE ZAKONE</title>.</p>
                        <p>
                           <stage type="comment">(predlaganje imen iz dvorane)</stage>: Vane Gošnik, Janko Halb,
                           Mile Šetinc, Nace Polajnar, Miran Potrč - imamo še Žagarja in Tomšeta.
                           Potrebujemo samo 5 članov; od Zelenih je Vane Gošnik. Torej predlaganih
                           je 5 članov, in to: Gošnik, Halb, Šetinc, Polajnar, Potrč; dodatno pa so
                           predlagani še: Pintar, Peter Bekeš, Tomše, Pregelj, Žagar.</p>
                        <p>Sedaj imamo predlaganih 10 in bomo glasovali o vsakem posebej in kdor bo
                           imel največ - vsak pa sme glasovati pošteno petkrat!</p>
                        <p>Štejemo! Vane Gošnik - 25, Janko Halb - 16, Mile Šetinc - 26, Nace
                           Polajnar - 29, Miran Potrč - 23, Zvone Žagar - 14, Žarko Pregelj - 12,
                           Emil Milan Pintar - 19, Peter Bekeš - 23 in Ivan Tomše - 13.</p>
                        <p>Torej gremo po številu: največ ima Polajnar - 29, drugi je Šetinc - 26,
                           tretji je Gošnik - 25, četrta sta Bekeš in Potrč, ki imata vsak po 23; in
                           da povem še naprej: Žagar - 14, Pregelj - 12, Pintar - 19, Tomše 13,
                           Peter Bekeš pa je izglasovan in Janko Halb - 16.</p>
                        <p>Torej so izglasovani: Vane Gošnik, Mile Šetinc, Nace Polajnar, Peter
                           Bekeš in Miran Potrč.</p>
                        <p>Hvala. To točko smo sedaj zaključili. To je usklajevalna skupina za vse
                           volilne zakone.</p>
                     </sp>

                     <stage type="time">(SEJA JE BILA <time to="1992-09-23T15:10:00" xml:id="stage.t.12">PREKINJENA 23. SEPTEMBRA 1992 OB 15.10 URI</time> IN
                        SE JE <time from="1992-09-24T15:10:00" xml:id="stage.t.13">NADALJEVALA 24.
                           SEPTEMBRA 1992 OB 15.10 URI</time>.)</stage>
                  </div>
                  <div xml:id="div.1.1.2.12" ana="#PAR.TDR" n="2" corresp="#toc.2.12">
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Prehajamo na 44. sejo Družbenopolitičnega zbora.</p>
                        <p>Obravnavamo
                           <title>ZAKON O NEZDRUŽLJIVOSTI JAVNE FUNKCIJE S PRIDOBITNO
                              DEJAVNOSTJO</title>
                        - ponovna obravnava (zaradi magnetograma) Prosim, gospod Potrč.</p>
                     </sp>
                     <sp who="#sp.PotrčMiran">
                        <speaker>MIRAN POTRČ:</speaker>
                        <p>Gospod predsednik, najprej vprašam, ali poslanci žele obvestilo o
                           amandmajih, ki so bili sprejeti v vseh treh zborih, da bi vedeli, kaj je
                           dopolnitev. Vprašam, če to želijo, kajti to sicer ni nujno? Ne - v redu!.
                           Potem dajem samo tri predloge, ki zadevajo neposredno naš zbor.</p>
                        <p>V 6. členu, v 3. vrstici, kjer se govori o upravljanju stanovanjske hiše,
                           počitniške hiše, zemljišča, je besedica "in tako dalje". Usklajevalna
                           komisija predlaga, da bi bilo to "in podobno" zaradi tega, ker je to pač
                           primernejše; "in tako dalje" je lahko karkoli, "in podobno" pa smiselno
                           kar pač že je zajeto v teh treh primerih. To je prvi predlog. In to je
                           predlog vsem trem zborom.</p>
                        <p>Drugi predlog je enako v 6. členu. V 1. odstavku 6. člena, kjer gre za
                           besede, da se ne šteje kot pridobitna dejavnost umetniško, kulturno,
                           publicistično delo, se predlaga, da se pred te besede vstavi tudi
                           "znanstveno-raziskovalno" in potem naprej kulturno, umetniško in
                           publicistično delo.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>To je amandma gospoda Kocipra, če se ne motim? <stage type="debate">(Da.)</stage>
                        </p>
                     </sp>
                     <sp who="#sp.PotrčMiran">
                        <speaker>MIRAN POTRČ:</speaker>
                        <p>Tretje. K 6. členu je skupni predlog vsem trem zborom, da se na koncu
                           zaključni del stavka črta, in to je, da se črtajo besedila: "če to ni v
                           zvezi z opravljanjem funkcije". Skratka, gre za kulturno,
                           znanstveno-raziskovalno, umetniško in publicistično delo brez dostavka
                           "če to ni v zvezi z opravljanjem funkcije".</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Samo eno opozorilo. V našem zboru je bil ta amandma sprejet.</p>
                     </sp>
                     <sp who="#sp.PotrčMiran">
                        <speaker>MIRAN POTRČ:</speaker>
                        <p>Ali je bil sprejet? Ja, obvestilo je bilo - jaz na tej točki nisem bil -
                           da ta amandma ni bil nikjer sprejet, zato smo ga skupno predlagali.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK.</speaker>
                        <p>V našem zboru je ta amandma sprejet.</p>
                     </sp>
                     <sp who="#sp.PotrčMiran">
                        <speaker>MIRAN POTRČ:</speaker>
                        <p>Potem se opravičujem. In zadnji predlog: k 14.členu v zvezi z javnostjo
                           podatkov je bilo danih več amandmajev. Ta 14. člen določa: "Podatki o
                           premoženju in dohodku funkcionarja se štejejo kot osebni podatki in se
                           smejo uporabljati izključno za spremljanje premoženjskega stanja
                           funkcionarjev po tem zakonu." K temu sta bila dva amandmaja in
                           usklajevalna skupina je ugotovila, da po svoji vsebini nista ustrezna; da
                           pa po smislu predstavljata željo, zagotoviti, da bi bile plače in drugi
                           dohodki funkcionarjev, ki se izplačujejo iz proračuna, bili javni. Zaradi
                           tega predlaga vsem trem zborom, da sprejmejo amandma, da se k 14. členu
                           da drugi odstavek, ki se glasi: "Plače in drugi dohodki funkcionarjev, ki
                           se izplačujejo iz proračuna, so javni." Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Sprašujem zbor, da ne bo ugovorov (ker še ni poročila), ali smo dovolj
                           natančno razumeli, za katere predloge gre, da ne bi čakali na pisno
                           poročilo? Kajti sicer je bolje, da počakamo, če bi lahko prišlo do
                           nesporazuma.</p>
                        <p>Prav! Potem predlagam, da glasujemo, ker se vsi s tem strinjate.</p>
                        <p>Najprej glasujemo o tem, da se vnese v 6. člen tako kot je bilo povedano,
                           "in podobno" namesto "itn.". Kdo je za ta predlog?</p>
                        <p>Kdor je za, naj prosim, glasuje! <stage type="vote">(44 poslancev.)</stage> Je kdo
                           proti? <stage type="vote">(1 poslanec.)</stage>  Se je kdo vzdržal?
                              <stage type="vote">(Nihče.)</stage>
                        </p>
                        <p>Ugotavljam, da je ta amandma s 44 glasovi za in 1 proti sprejet.</p>
                        <p>Glasujemo o tem, da se v 6. členu (tako kot je bilo povedano) pred
                           "umetniško, kulturno" doda besedilo "znanstveno-raziskovalno", kot je v
                           našem zboru predlagal gospod Buser. Kdo je za ta predlog?                           
                              <stage type="comment">(Vprašanje iz dvorane, kakšno je stališče vlade.)</stage>
                           Stališče vlade je bilo v tem primeru, da ne podpira. Je pa sedaj usklajen
                           predlog.</p>
                        <p>Kdor je za, naj prosim, glasuje! <stage type="vote">(39 poslancev.)</stage> Je kdo
                           proti? <stage type="vote">(Nihče.)</stage>  Se je kdo vzdržal? <stage type="vote">(1
                              poslanec.)</stage>
                        </p>
                        <p>Ugotavljam, da je z 39 glasovi za in 1 vzdržanim predlog sprejet.</p>
                        <p>Glasujemo o predlogu, da se v 14. členu doda drugi odstavek: "Plače in
                           drugi dohodki funkcionarjev, ki se plačujejo iz proračuna, so javni." Kdo
                           je za ta predlog?</p>
                        <p>Kdor je za, naj prosim, glasuje! <stage type="vote">(43 poslancev.)</stage> Je kdo
                           proti? <stage type="vote">(Nihče.)</stage>  Se je kdo vzdržal?
                              <stage type="vote">(Nihče.)</stage>
                        </p>
                        <p>Ugotavljam, da je ta amandma s 43 glasovi za soglasno sprejet.</p>
                        <p>Glasujemo o zakonu o nezdružljivosti javne funkcije, vključno s temi
                           amandmaji. Prosim, kdo je za?</p>
                        <p>Kdor je za, naj, prosim glasuje! <stage type="vote">(46 poslancev.)</stage> Je kdo
                           proti? <stage type="vote">(Nihče.)</stage>  Se je kdo vzdržal?
                              <stage type="vote">(Nihče.)</stage>
                        </p>
                        <p>Ugotavljam, da je zakon o nezdružljivosti ...(itn.) s 46
                           glasovi "za" soglasno sprejet.</p>
                     </sp>
                     <stage type="time">(SEJA JE BILA <time to="1992-09-24T15:45:00" xml:id="stage.t.14">PREKINJENA 24. SEPTEMBRA 1992 OB 15.45 URI</time> IN
                        SE JE <time from="1992-09-29T14:00:00" xml:id="stage.t.15">NADALJEVALA 29.
                           SEPTEMBRA 1992 OB 14. URI</time>.)</stage>
                  </div>
                  <div xml:id="div.1.1.2.13" ana="#PAR.Prisot" corresp="#toc.2.13">
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Predlagam, da ugotovimo, ali smo sposobni oziroma opravilno sposobni za
                           nadaljevanje seje. Vse, ki ste tu, prosim, da dvignete <title>zelene
                              kartone</title>. Gospod Gajšek in drugi tam ali lahko dvignete zelene
                           kartone? <stage type="quorum">(17 nas je.)</stage> Prosim, če po poslanskih klubih
                           obvestite, da bomo natanko ob 14.10 uri preverjali sklepčnost.
                              <stage type="time">(Čakajo.)</stage>
                        </p>
                     </sp>
                  </div>
                  <div xml:id="div.1.1.2.14" ana="#PAR.TDR" n="10" corresp="#toc.2.14">
                     <sp who="#sp.PeršakAnton">
                        <p>Poslanke in poslanci predlagam, da nadaljujemo sejo in sicer tako kot je
                           bilo napovedano: z
                           <title>10. TOČKO DNEVNEGA REDA</title>,
                           v kateri naj bi zbor razpravljal o
                           POROČILU VLADE REPUBLIKE SLOVENIJE O POLITIČNO GOSPODARSKIH ODNOSIH Z
                           REPUBLIKO HRVAŠKO.</p>
                        <p>Gre za nadaljevanje 44. seje našega zbora in za 10. točko dnevnega reda
                           te seje, s katero smo zadnjič  razširili dnevni red. Dobili  boste na
                           mizo poročilo o razpravi o odnosih z Republiko Hrvaško na Komisiji za
                           mednarodne odnose naše skupščine. Poročilo vlade ste dobili na klop že
                           zadnjič. Tisti, ki ste bili takrat odsotni, pa s pošto domov, tako da bi
                           morali biti primerno podkovani za razpravo. Predlagam, da ugotovimo, če
                           nas je dovolj. <stage type="quorum">(35 prisotnih.)</stage> Premalo. Nekaj minut še
                           počakamo. Teče sestanek vodij klubov, ki se je začel ob dveh.</p>
                        <p>Vse poslance prosim, da dvignete zelene kartone. Gospod Kolešnik.
                               <stage type="time">(Čakajo na sklepčnost.)</stage> Čez 5 minut bomo spet. Ponovno
                           bomo preverjali sklepčnost čez 5 minut s tem, da bi morali dvigniti
                           zelene kartone, ker nas je samo  32.  Ura, ko naj bi nadaljevali, je že
                           zdavnaj minila. Medtem so nas obvestili, da bodo sklicali usklajevalno
                           komisijo in mi tudi zdaj nismo sklepčni. Predvidevam, da ne glede na
                           urgentnost te točke danes ne bomo mogli obdelati.  Jutri predvidoma ni
                           seje. Predlagam, da vidimo, koliko nas je.</p>
                        <p>Vse poslance prosim, če dvignete zelene kartone. Ali prej niso šteli? Ali
                           lahko še enkrat dvignete. Več kot 27 nas pa gotovo je.
                              <stage type="kinesic">(Šteje.)</stage> 28. nas je. <stage type="time">(Čakajo na
                              sklepčnost.)</stage>
                           <stage type="quorum">(Zdaj nas je 32.)</stage>  ...<stage type="time">(Še vedno
                           čakajo.)</stage>...</p>
                        <p>
                           <stage type="quorum">(37 nas je.)</stage> Moram ugotoviti, da nimamo pogojev za
                           nadaljevanje. Prosim vas pa, da se ne razidete, ker bo še usklajevalna
                           komisija, ker je  še za dva zakona volilne zakonodaje potrebno
                           usklajevanje.  </p>
                        <p>Predlagam, da se dobimo ponovno ob 15.15 uri.</p>
                     </sp>

                     <stage type="time">(Seja je bila <time to="1992-09-29T14:40:00" xml:id="stage.t.16">prekinjena ob 14.40 uri</time> in se je <time from="1992-09-29T15:15:00" xml:id="stage.t.17">nadaljevala ob 15.15
                           uri</time>.)</stage>

                     <p>Moram seveda povedati, da lahko danes opravimo več ali manj samo še eno
                        stvar, ker sta se druga zbora razpustila. Po štetju nas je bilo
                        <stage type="quorum">(39)</stage> ampak še trije so vstopili, predvidevam, da nas je
                        torej <stage type="vote">(42 poslancev.)</stage>
                     </p>
                     <p>Predlagam, da nadaljujemo  sejo in sicer z razpravo o poročilu o
                        gospodarskih in političnih odnosih z Republiko Hrvaško. Kot veste, je bila
                        točka uvrščena na dnevni red na zahtevo nekaterih poslancev prejšnji teden.
                        Danes je bilo zahtevano, naj bi se seje udeležil tudi predsednik vlade
                        gospod Drnovšek. Danes je imela sestanek tudi Komisija za mednarodne odnose,
                        ki naj bi predložila tudi svoje poročilo k tej razpravi o odnosih z
                        Republiko Hrvaško in nam tudi predlaga v svojem poročilu, da bi zbor nekako
                        potrdil oziroma sprejel njena stališča, ki ste jih v okviru tega poročila
                        dobili.</p>
                     <p>Predlagam, da uvod v točko poda predstavnik vlade in potem predstavnik
                        oziroma poročevalec komisije, tako da bomo imeli sliko. Predstavnik vlade je
                        gospod Thaler. Prosim, gospod Thaler.</p>

                     <sp who="#sp.ThalerZoran">
                        <speaker>ZORAN THALER:</speaker>
                        <p>Hvala lepa, predsedujoči! Gospod minister dr. Rupel je bil, kot ste
                           verjetno opazili, prisoten, glede na velike obveze se je na žalost moral
                           po enournem čakanju posloviti. Poročilo vlade oziroma uvodna beseda je pa
                           naslednja.</p>
                        <p>Vlada Republike Slovenije je  v začetku leta določila oblike in načine
                           koordiniranega iskanja ustreznih rešitev za urejanje odnosov s Hrvaško.
                           Ob sodelovanju vrste republiških resornih organov je bil sprožen niz
                           pobud za ureditev skupnih vprašanj. Delovna srečanja resornih ministrov
                           so dala številne ponudbe meddržavnih sporazumov, dogovorov in protokolov,
                           ki jih je slovenska vlada sprejela. Z njimi pa je soglašala tudi
                           pristojna skupščinska komisija, to je Komisija za mednarodne odnose. Teh
                           ponudb oziroma osnutkov je okoli 50.</p>
                        <p>Vlada Republike Slovenije je na podlagi te aktivnosti maja letos
                           predložila skupščinski Komisiji za mednarodne odnose obsežno gradivo z
                           naslovom Strategija odnosov Republike Slovenije z Republiko Hrvaško, v
                           katerem je prikazana celota odprtih vprašanj, z opisom aktivnosti za
                           njihovo razreševanje. V poročilu, ki ga imate danes pred seboj, so zato
                           zajeta trenutno najbolj aktualna vprašanja. Poseben poudarek pa je
                           skladno z zahtevo Družbenopolitičnega zbora skupščine dan na področju
                           gospodarskih odnosov.</p>
                        <p>Dolgoročni interes in osnovna strateška opredelitev Slovenije je, da s
                           Hrvaško razvija prijateljske in dobrososedske odnose ter vsestransko
                           sodelovanje na načelih medsebojnega zaupanja, nevmešavanja in
                           enakopravnosti. Seveda morajo pri tem organi Slovenije v celoti varovati
                           vse podlage suverenosti Republike Slovenije kot samostojne in neodvisne
                           evropske države ter interese, ki jih je za nadaljnji razvoj Republike
                           Slovenije treba urediti z Republiko Hrvaško. Osnov odnosov z Hrvaško pa
                           nista le sosedstvo in medsebojno sodelovanje v preteklosti, temveč
                           predvsem usklajena aktivnost obeh držav v procesu razpada Jugoslavije in
                           graditve novih demokratičnih držav. Zato upamo, da je posamezne
                           zaostritve v medsebojnih odnosih zaradi tega še vedno možno ocenjevati le
                           kot izraz sedanjega trenutka v procesu usklajevanja različnih interesov.
                           Kadrovske spremembe v obeh državah in vojna na Hrvaškem in Bosni in
                           Hercegovini so nekoliko ovirale učinkovito urejanje odprtih vprašanj.
                           Vendar v zadnjem času kaže Hrvaška večjo pripravljenost za pravno in
                           vzajemno koristno ureditev meddržavnih odnosov.</p>
                        <p>V predloženem poročilu so obravnavana najpomembnejša področja odnosov s
                           Hrvaško. To so po našem mnenju: potek državne meje, blagovna menjava,
                           promet in zveze, slovensko premoženje na Hrvaškem, morsko ribištvo,
                           turizem in energetika. V poročilu je v skladu s sklepom
                           Družbenopolitičnega zbora dan največji poudarek gospodarskim odnosom z
                           Republiko Hrvaško. Vlada Republike Slovenije ocenjuje, da je odprta
                           gospodarska vprašanja iz preteklosti potrebno reševati povezano v več
                           paketih in v povezavi med njimi, v pogajanjih pa uspešno porabiti
                           prednosti, ki jih ponuja ekonomski in geografski položaj Republike
                           Slovenije.</p>
                        <p>Dovolite mi, gospe in gospodje poslanci, da vas v nadaljevanju opozorim
                           na nekaj najpomembnejših vprašanj. Kot je znano, Republika Hrvaška še ni
                           ratificirala sporazuma o gospodarskem sodelovanju, ki je bil, kot vemo,
                           podpisan že februarja letos. Zaradi zaostrenih gospodarskih razmer je
                           svojo ratifikacijo pogojevala z dopolnitvijo aneksa k temu sporazumu. Na
                           zadnjem srečanju mešane slovensko-hrvaške ekspertske skupine je bila
                           slovenska stran obveščena o novem stališču hrvaške vlade, da bo sporazum
                           o gospodarskem sodelovanju, kot je bil podpisan, takoj dan v postopek
                           ratifikacije v hrvaškem Saboru. S tem bodo prenehale veljati
                           izvencarinske dajatve, ki jih je konec junija letos sprejela hrvaška
                           vlada, ter recipročni ukrepi na naši strani. Lahko pričakujemo, da bo s
                           Hrvaško ratifikacijo sporazuma o gospodarskem sodelovanju obseg blagovne
                           menjave ponovno dvignjen na nekdanjo raven. Za pospešitev blagovne
                           menjave je treba čim hitreje podpisati in ratificirati sporazum o
                           plačilnem prometu. Dosedanje priprave na bližnja srečanja predstavnikov
                           Republike Slovenije in Republike Hrvaške na najvišji ravni kažejo, da bo
                           tudi to mogoče doseči. Na znanih izhodiščih se iščejo rešitve za ureditev
                           položaja filiale Ljubljanske banke v Zagrebu v zvezi z njenimi
                           obveznostmi do hrvaških deviznih varčevalcev. V ta namen poteka danes
                           delovno srečanje obeh ministrov za finance in guvernerjev Banke Slovenije
                           in Hrvaške. Z ratifikacijo sporazuma o gospodarskem sodelovanju bi bila
                           dosežena tudi pravna varnost slovenskega premoženja na Hrvaškem, kot
                           enega bistvenih vprašanj za slovensko državo in slovenske državljane. S
                           tem bo prenehala veljati tudi uredba o začasni prepovedi razpolaganja
                           slovenskih pravnih in fizičnih oseb z lastnino na teritoriju Republike
                           Hrvaške. V poročilu je poudarjena problematika načrtovane gradnje hitrih
                           cest v Sloveniji, s čimer se zelo povezujejo interesi naših sosedov, tako
                           kot tudi nas. Naša ključna prioriteta je gradnja hitre ceste Koper -
                           Lendava. Uresničevanje te usmeritve zahteva ustrezno mednarodno podporo.
                           Tako mednarodno okolje, v katerem se lotevamo uresničevanja izgradnje te
                           prometnice, kot razvojne potrebe severo-vzhodne Slovenije ter možna
                           povezava Republike Hrvaške na sistem hitrih cest v Republiki Sloveniji
                           ter Evropo zahtevajo, da sprejmemo cestno povezavo, znano kot Pyrnsko
                           cesto ali cesto Šentilj - Zagreb. Med najpomembnejša vprašanja naših
                           bilateralnih odnosov moramo vključevati tudi naš interes za začetek
                           ugotavljanja poteka meje v naravi. S tem v zvezi je v postopku dopolnjen
                           osnutek sporazuma, katerega podpis bo omogočil začetek dela mešane
                           komisije za mejo na znanih načelih, ki jih osnutek sporazuma ponavlja
                           tudi v pisni obliki. Pri tem je treba razlikovati, kar se tiče meje na
                           morju, med dvema bistvenima stvarema: določitev meje na morju bo, po
                           našem mnenju, dolgotrajen proces če bo pač tako nujno, in če bo nujno, bo
                           treba ta proces, oziroma ta dogovor vključiti v delovno skupino za
                           sukcesijo v okviru Ženevske konference. Druga stvar je prost dostop do
                           mednarodnih voda v Jadranu, tako imenovani neškodljivi prehod plovil iz
                           našega teritorialnega morja v odprto morje in obratno, kar je že običajno
                           mednarodno-pravna rešitev. O tem govori konvencija Združenih narodov o
                           mednarodnem pomorskem pravu iz leta 1982 in v njej je kodificirano to
                           mednarodno običajno pravo. Če bo še naprej prihajalo do zapletov na tem
                           področju, bo Slovenija prisiljena vključiti v razreševanje tega problema
                           tudi Ženevsko konferenco oziroma Badinterjevo komisijo oziroma ta problem
                           internacionalizirati.</p>
                        <p>Vlada Republike Slovenije je glede na potek priprav prepričana, da bodo
                           bližnja srečanja predsednikov obeh vlad v Zagrebu in uradni obisk
                           predsednika Hrvaške v Sloveniji odstranila vzroke, ki ovirajo razvoj
                           meddržavnih odnosov v obojestransko zaželeni smeri. V Zagreb odhaja
                           vladna delegacija Republike Slovenije s trdno namero, da se jasno
                           dogovori o hitrejšem razvoju odnosov med Republiko Slovenijo in Republiko
                           Hrvaško, da zavezujoče določi hitrost reševanja posameznih vprašanj ter
                           na bilateralni podlagi sprejme obveznosti za Republiko Slovenijo, za
                           katere je dobila predhodno soglasje pristojnih teles, to je Komisije za
                           mednarodne odnose Skupščine Republike Slovenije. V imenu Vlade Republike
                           Slovenije predlagam, da predloženo poročilo sprejmete. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Predlagam, da gospa Logarjeva, verjetno, v imenu Komisije za
                           mednarodne odnose opredeli stališče te komisije.</p>
                     </sp>
                     <sp who="#sp.LogarMihaela">
                        <speaker>MIHAELA LOGAR:</speaker>
                        <p>Pozdravljeni! Na klop ste dobili poročilo o razpravi o odnosih z
                           Republiko Hrvaško. Komisija Skupščine Republike Slovenije za mednarodne
                           odnose je na svoji 90. seji 25. septembra in na 91. seji 29. septembra
                           razpravljala o odnosih z Republiko Hrvaško in o platformi za pogovore
                           vladnih delegacij obeh držav, ki so bili predvideni za 29. september.
                           Komisija je glede na pomembnost omenjene problematike in izražene želje
                           določenih poslancev in tudi tega zbora menila, da bi le-te obravnavali
                           tudi vsi trije zbori Skupščine Republike Slovenije. Komisija je na 91.
                           seji sprejela naslednja izhodišča z razpravo. Ta izhodišča sem vam dala
                           vsem na klop, mislim, da nima pomena, da jih zdaj preberemo. Opozorila bi
                           pa na to, da so nekateri sporazumi, ki jih je Republika Slovenija že
                           potrdila, sprejela - pobudo za razgovore je sprejela - čakali v Republiki
                           Hrvaški že od februarja pa do preteklega meseca oziroma do začetka tega
                           meseca. S strani Republike Hrvaške je sedaj prišla želja, da bi se
                           razgovori nadaljevali, zdaj pa prihaja do določenih zapletov na naši
                           strani in mislim, da je zdaj odvisno od skupščine, da se odloči o tem,
                           ali se bomo pogovarjali naprej ali pa bodo ti sporazumi obtičali v
                           Ljubljani. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Nadaljevali bomo razpravo. Pri tem bi vas opozoril samo na nekaj.
                           Pri tej razpravi se večkrat pojavijo očitki, da je kdo, kje, rekel kaj,
                           kar ni bilo verificirano v skupščini ali, da bi bilo treba v zborih nekaj
                           izvesti, kar se dogaja v Komisiji za mednarodne odnose. Opozoril bi vas,
                           da je zbor aprila letos obravnaval in  zbor sprejel stališča in sklepe
                           Skupščine Republike Slovenije, kjer so nekatere stvari, ki se zdaj
                           apostrofirajo v posameznih diskusijah, vendarle bili sprejeti. Tako, kar
                           zadeva stališče Slovenije do njenega morebitnega prihodnjega članstva v
                           Evropski skupnosti je bilo to eksplicitno stališče v tem dokumentu aprila
                           1992, kot tudi, kar zadeva pooblastilo Komisije za mednarodne odnose, da
                           koordinira to delo v zvezi z obiski v drugih državah. Opozarjam vas na ta
                           stališča in sklepe zato, da ne bi kakšne očitke naslavljali mimo svojih
                           sklepov ali na posamezne ljudi ali na komisijo, češ, da si je prilastila
                           neko pooblastilo, ki smo ji ga dejansko mi dal - ta zbor. To vas prosim,
                           da upoštevate pri svojih diskusijah, da ne bomo po nepotrebnem dvigali
                           prahu in povzročali hude krvi.</p>
                        <p>Prijavil se je gospod Kreft, potem sem videl, da se je prijavil gospod
                           Pahor. Dobro bi bilo, če bi mi dali listke.</p>

                     </sp>
                     <sp who="#sp.KreftLev">
                        <speaker>DR. LEV KREFT:</speaker>
                        <p>Hvala lepa, gospod predsedujoči! Drage gospe, spoštovani gospodje!
                           Podpiram generalno usmeritev vlade in Mednarodne komisije v zvezi z
                           odnosi, gospodarskimi in političnimi z Republiko Hrvaško. Opomnil bi, da
                           sta slovenska javnost in tudi delno slovenska politika v odnosih z
                           Republiko Hrvaško izživeli poslednje utripe fantazme o bratstvu in
                           enotnosti in zato zdaj še ostaja nekaj čustev zavrnjene ali prevarane
                           ljubezni. Igrati tu kako žaloigro bi bilo škodljivo za interese Republike
                           Slovenije. Prav v zvezi s tem naj, preden preidem na nekaj opomb, omenim
                           tudi, da bi bil zdaj pravzaprav predvsem čas misliti in o tem
                           razpravljati tudi v Skupščini Republike Slovenije o odnosih s Srbijo in
                           Črno goro oz. Zvezno republiko Jugoslavijo kot nekaj, kar sodi v ta čas
                           in realnost kot novum, medtem ko mislim, da imamo za odnose s Hrvaško,
                           kar tudi kažejo gradiva, da imamo že dovolj izdelano strategijo. Vsekakor
                           pa je res, da smo v začetku mislili, da bodo številna, če ne že vsa
                           vprašanja teh odnosov tako rekoč v zelo kratkem času bilateralno in
                           prijateljsko rešena, najprej s Hrvaško in potem z drugimi novimi
                           državami, nastalimi iz nekdanje SFRJ. Zdaj je videti, da bo kar nekaj
                           vprašanj rešenih tudi in šele ob formalnem koncu SFRJ, ki bo seveda
                           sledil šele po koncu vojne.</p>
                        <p>Kar kliče po političnih prioritetah v bilateralnih odnosih med Republiko
                           Slovenijo in Hrvaško, med tistim, kar je tako nujno na bilateralni ravni
                           razrešiti. Strinjam se, da je specifičnost odnosov med Republiko
                           Slovenijo in Republiko Hrvaško bilo tudi smešno, če se ne bi. Specifično
                           pač najprej to, da sta to sosednji državi. Kar seveda pomeni, da morata
                           urediti najprej na prvem mestu vsa vprašanja meje in obmejnih odnosov.
                           Mislim pa, da vsaka država postavlja na prvo mesto hkrati z vprašanjem
                           meja vprašanje položaja svojih državljank in državljanov na tujem v drugi
                           državi in položaja kot naiconalna država svoje nacionalne manjšine oz.
                           izseljenskih skupin v tujini oz. v tujih državah. Morda je še vedno
                           obstoj državljank in državljanov Republike Slovenije, še posebej pa
                           slovenske narodne manjšine in slovenskega izseljenstva na Hrvaškem za
                           marsikoga presenečenje, dejstvo pa je, da se tudi kot država očitno, če
                           pogledamo gradiva in tudi vprašanja ki smo jih v tej skupščini že
                           postavljali, skorajda izogibamo, da bi to vprašanje postavili na prvo
                           mesto kot bi bila druga, ne mislim meja, gospodarska in podobna
                           vprašanja, vprašanja lastnine pomembnejša od tega. V gradivu, ki smo ga
                           dobili o državljankah in državljanih Slovenije v Republiki Hrvaški ni
                           praktično nič, še manj pa seveda o obstoju slovenske nacionalne manjšine
                           na Hrvaškem in o izseljenih skupinah slovenske narodnosti na Hrvaškem.
                           Mislim, da je to tisti del naše strategije, ki bi moral biti prisoten v
                           vsakem gradivu in ki bi moral imeti absolutno, skupaj z obmejnimi
                           vprašanji, prioriteto glede na vsa druga omenjena vprašanja. Seveda pa je
                           to stališče, ki ga mora preveriti pač ta skupščina in morda obstajajo res
                           kakšni argumenti zaradi katerih, jaz jih ne priznavam, eventualno tega
                           vprašanja ne bi bilo treba postaviti na prvo mesto. Mislim pa, in
                           apeliram tudi zaradi številnih ljudi, ki se verjetno obračajo tudi na vas
                           kot poslance, verjetno se obračajo tudi na vlado Republike Slovenije, da
                           je dolžnost samostojne neodvisne države, da prav za ta položaj najprej
                           poskrbi. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Naslednji se je prijavil gospod Pahor.</p>
                     </sp>
                     <sp who="#sp.PahorBorut">
                        <speaker>BORUT PAHOR:</speaker>
                        <p>Spoštovani predsednik, kolegice in kolegi! Glavni smisel današnje
                           diskusije vidim v potrditvi in ponovnem poudarku, v veri v nujnost
                           prijateljskih odnosov med državama. Mislim, da velja danes ponovno
                           izraziti interes za varno sosedstvo, za mirno sosedstvo in za odprto
                           sosedstvo. To nam zagotavlja, da bomo imeli tudi na naših vzhodnih mejah
                           prijateljsko sosedo in da bo imelo naše gospodarstvo odprto pot na njihov
                           trg.</p>
                        <p>Če mi dovolite, bi predlagal dve stvari v tej diskusiji. Najprej, da se v
                           uvodu da ta predlog: "Skupščina Republike Slovenije izraža trdno
                           prepričanje, da je sprotno in sporazumno reševanje odprtih vprašanj v
                           obojestransko korist. Skupščina Republike Slovenije se zavzema za
                           poglobitev vsestranskih odnosov med prijateljskima državama".</p>
                        <p>Drugi predlog bi bil, da naš zbor da pobudo, predlog, da se sestaneta na
                           najvišji ravni obe skupščinski delegaciji. Mislim, da je prav to tudi
                           zato, ker je po zakonu o zunanjih zadevah Skupščina Republike Slovenije
                           tista, ki določa zunanjo politiko. In če se danes srečujemo s srečevanjem
                           vlad, obeh predsednikov, je prav da se morebiti srečata tudi oba
                           parlamenta s predsednikoma na čelu. Skratka dajem, predsedujoči, ta
                           predlog v razpravo.</p>
                        <p>Nadalje bi rad rekel, da je seveda res in da je SDP vedno prva poudarila
                           to, da je skupščina mesto, kjer se določa zunanja politika, vendar se mi
                           zdi prav ob teh razpravah vredno poudariti, da ima vlada tudi izvršilne
                           kompetence in da mora slovenska politika vendarle dati neko zaupanje
                           slovenski diplomaciji, da ta po svojih močeh ureja sporna vprašanja. Ne
                           verjamem, da bi se lahko za vsako sporno vprašanje posebej dobivali
                           bodisi na komisiji bodisi na zborih, in da bi o tem kvalitetno lahko
                           razpravljali in o tem tudi kvalitetno odločali. Skratka mislim, da je
                           treba dati neko  osnovno elementarno zaupanje slovenski diplomaciji.
                           Seveda pa mora za vsak sporazum posebej iskati soglasje v tej
                           skupščini.</p>
                        <p>In na koncu naj rečem še naslednje: pred volitvami smo in katere
                           politične stranke utegnejo v konfliktu s Hrvaško iskati neke politične
                           primerjalne prednosti. Jaz mislim, da je to interes kratkega daha in za
                           politično stranko in za slovensko državo. Mislim, da politične sile, ki
                           zaostrujejo odnose med državama, tako v Sloveniji kot na Hrvaškem, ne
                           vidijo čez interes nekaj dni. Mislim, da mora današnji zbor, celotna
                           skupščina izraziti trdno prepričanje v sporazumno reševanje odprtih
                           vprašanj in v prijateljske odnose ter odvzeti veter političnim silam, ki
                           zaostrovanje političnih odnosov med državama izkoriščajo za svojo
                           politično promocijo. Mislim, da je vsem jasno, da ko se  ciklično
                           zaostrovanje začne, ima svojo logiko, ga je vedno težje zaustaviti in od
                           najtežje zaostritve do prvih konfliktov vodi zelo zelo kratka pot,
                           vrnitev je pa zelo težka. Mislim, da obe državi danes še držita vajeti
                           razumne in trezne politike, mislim, da navkljub odsotnosti tradicije
                           meddržavnih odnosov razpolagata z veliko pripravljenostjo in ljudi in
                           politikov, da se ta vprašanja rešijo. Vzemimo političnim silam, ki vidijo
                           v zaostrovanju svoj politični profit,  ta veter iz jader, umirimo odnose,
                           mi rabimo mir, rabimo varno sosedstvo, rabimo priložnost, da se odpiramo
                           v Evropo in svet.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Ali lahko prosim, da bi ta dva sklepa predlagal pisno. Prosim, g.
                           Busar.</p>
                     </sp>
                     <sp who="#sp.BuserStanko">
                        <speaker>DR. STANKO BUSER:</speaker>
                        <p>Spoštovane kolegice, spoštovani kolegi, danes zjutraj sem dal ta predlog.
                           Bil sem pa precej prizadet, ko je moral prej g. minister čakati tukaj pol
                           ure na našo sklepčnost, na koncu je moral oditi po svojem delu in
                           opravilih. Hudo mi je, vendar upam, da se je vsak poslanec, ki ni bil
                           tukaj in je povzročil nesklepčnost, da se je kasneje zamislil, če je bil
                           slučajno zaradi svojih kakršnih koli zadržkov osebno zadržan, druga stvar
                           je pa seveda druga zadržanost. Vesel sem, da smo dobili to poročilo
                           komisije.</p>
                        <p>Moj cilj te razprave je bil naslednji: da naj glavno platformo, politično
                           platformo o politično-gospodarskih odnosih določi skupščina. Mislim, da
                           bi bilo to prav. Vlada naj bi bila tista, ki naše stvari izvršuje. Rekli
                           smo vendar, da bomo vse tri vrste oblasti ločili in smo jih ločili tudi v
                           naši ustavi. Med tem časom sem seveda zvedel, da ima komisija določene
                           kompetence, ki smo jih v tej skupščini tudi sprejeli. Menim pa, da takšno
                           poročilo, kot je tukaj dano, da so točke v takšnem poročilu, vsekakor bi
                           bilo dobro, če bi si jih prej člani komisije oz. vsi poslanci skupaj
                           domenili kako in kaj.  </p>
                        <p>Recimo, tukaj v prvi točki je napisano: komisija je soglašala s
                           predlogom, itd. Naprej v tretji vrsti pravi: naj vladna delegacija še ne
                           podpiše pogodbe o izgradnji avtoceste Šentilj - Zagreb. Meni takšna
                           formulacija zveni tako, da je to vlada že želela, oz. imela namen
                           podpisati. Če piše nekdo, naj vladna delegacija še ne podpiše, to je
                           pogojnik in tukaj se razume slovensko to kar tolmačim, lahko pa popolnoma
                           krivo to tolmačim. To je v prvi točki. Vendar bi bilo treba tukaj dodati:
                           ne podpiše pogodbe o izgradnji avtoceste Šentilj - Zagreb, ampak to
                           pogojuje s prehodom v mednarodne morske vode. Pogoje  moramo tudi mi
                           postavljati. Recimo, da jih ne bomo, samo, nisem za poostritev naših
                           odnosov in teh reči, ampak neke pogoje tudi mi moramo postavljati nekomu
                           in jih naročati vladi, da bo ta vlada imela naročilo skupščine, kako in
                           kaj naj se pogovarja, saj s tem več pridobi na svojem pomenu, če ima našo
                           zavest.</p>
                        <p>Nadalje recimo: v drugi točki, zopet v tretji vrstici, ali pa tole:
                           Komisija za mednarodne odnose priporoča Vladi R Slovenije, da se z vlado
                           R Hrvaške sporazume o o vseh odprtih vprašanjih, posebej pa priporoča.
                           Jaz bi tukaj rekel naloga ali pa vpliva na njo itd., ker samo priporočilo
                           vladi je nekaj drugega kot pa tisto kar se zaresno zmenimo. Tako daleč
                           lahko gremo, dalj ne moremo iti. Nadalje pri - recimo tej točki:
                           reševanje problematike oz. cestnih povezav med Koprom in Lendavo. O tej
                           cestni povezavi med Koprom in Lendavo se nimamo po mojem občutku kaj
                           pogovarjati z vlado, oz. s predstavniki Hrvaške. Morda samo v tistem, kar
                           tolmačite, Pyrnsko cesto recimo, ampak povezava med Koprom in Lendavo je
                           naša stvar, je naša politika, to se nič ne tiče sosednje Hrvaške. In to
                           naj ne bi bila tema razgovorov, recimo, o tej povezavi, ker se njih to ne
                           tiče. Nadalje, zopet pravim pri tretji točki, Komisija za mednarodne
                           odnose Vladi Republike Slovenije zopet priporoča, jaz bi rekel, nalaga,
                           jo zavezuje, ali ne vem kaj takšnega. Priporočati je</p>
                        <p>nekaj drugega kot zavezovati ali nalagati. Vlada je vendar organ, je
                           izvršni organ, ne zakonodajni, to smo mi. Nujno bi bilo potrebno, da v
                           tem poročilu piše nekaj tudi o slovenski lastnini na Hrvaškem. Ali pa
                           tudi narobe. Naše tamkaj in njihove tukaj. Kako bomo to reševali in tudi
                           to je precej akutna stvar, v kar se ne spustimo.</p>
                        <p>Nadalje bi priporočal, da bi v to poročilo dali tudi, da naj bi se
                           pogovarjali o skladiščenju nizko in srednje radioaktivnih odpadkov. Da bi
                           zopet zaživela skupina, ki se je takrat sestajala, tudi plačevanje
                           energije iz naše nuklearne elektrarne Krško in pa s tem v povezavi tudi
                           to. Ali bodo vzeli pol naših odpadkov ali jih ne bodo vzeli. Ker s tem mi
                           sprostimo vsaj za nekaj let naše skladišče, priročno skladišče na območju
                           Krškega, drugače smo pa prisiljeni, ker je na naših tleh, da razširimo to
                           skladišče. Priporočal bi seveda, da gredo drugi pogajalci, da bodo drugi
                           pogajalci v vladi določeni kot so bili takrat, ker del tistih pogajalcev
                           v naši vladi ni več oz. v takratnem Izvršnem svetu. Ljudje, ki tudi
                           sedijo v tej skupščini, druge ljudi. To so stvari, ki jih je treba tudi
                           določiti vmes.</p>
                        <p>Rekel bi, če že ima ta komisija in verjamem, da ima veliko kompetenco in
                           veliko zavezanost, ampak ta naj zavezuje tudi vlado, itd, še enkrat rečem
                           in ne samo priporoča, ker to veje iz tega dokumenta. In potem nič
                           čudnega, če sem bil konec koncev že danes zjutraj, dokler še nisem imel
                           tega poročila, iz časopisa seznanjen o tem, drugem in tretjem. Rečem pa
                           to, če je komisija tudi kaj imela s tem, da ni prišlo že danes do
                           sestanka,</p>
                        <p>recimo, najvišjih organov v Zagrebu, da je to prav, lahko rečem, z moje
                           osebne strani pohvalno. Res je pa to, ponovno poudarjam, platformo,
                           načelna vprašanja o politično gospodarskih odnosih med Hrvaško in
                           Slovenijo naj določi skupščina, te strateške usmeritve. Lepa hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Preden dam besedo naprej, bi samo nekaj prosil. Mi smo dobili to poročilo
                           komisije in tu je seveda subjekt tega poročila komisija, zbor bi lahko s
                           sklepom soglašal s tem poročilom ali ne soglašal. Mi najbrž ne moremo
                           poročila popravljati, delati drugače, ker gre za poročilo komisije. Če
                           kdo predlaga kakšne drugačne sklepe ali kaj, naj to zbor sklene, naj se
                           to predlaga kot sklep zbora, zbor pa naj oceni, ali soglaša s tem
                           poročilom in s temi izhodišči ali ne oziroma, ali predlaga nekaj drugega,
                           ker če ne se bo zgodilo, da bo še drugi zbor na ta način popravljal to
                           poročilo, nakar bo sledil postopek usklajevanja in seveda bo vlak med tem
                           odpeljal. Ali pa bo vse skupaj zastalo. Zato predlagam, da povemo samo
                           odnos do tega poročila in predlagajte sklepe kot je to naredil g. Pahor,
                           v kolikor sodite, da je treba sprejeti kakšne dodatne ali pa ostrejše
                           sklepe. Na ta način bi predlagal, da bi delali, ker če gremo v to, potem
                           se bo najbrž morala komisija sestati še enkrat, zopet nekaj ugotoviti v
                           zvezi s temi sklepi in tako naprej. Predlagam tako tehniko. Prosim, g.
                           Buser.</p>
                     </sp>
                     <sp who="#sp.BuserStanko">
                        <speaker>DR. STANKO BUSER:</speaker>
                        <p>Gospod predsedujoči, kaže, da se nisva čisto ujela. Dal sem dva konkretna
                           predloga na koncu, o katerih bi prosil, da bo zbor tudi glasoval. Vendar
                           je bilo rečeno, da naj bo slovenska lastnina tudi povedana,  hrvaška
                           lastnina tukaj, slovenska tamkaj, je bil en predlog. Nadaljnji predlog je
                           bil tudi za skladiščenje nizko in srednje radioaktivnih odpadkov na
                           Hrvaškem in v Sloveniji. Nadalje pa čisto načelno, kar sem rekel tukaj,
                           ampak da tudi pogojujejo s prehodom v mednarodne morske vode. Prosil bi,
                           da to zabeležimo, in boste kasneje dali tudi na glasovanje.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Gospod dr. Buser, samo jaz predlagam, da ne zahtevate, da mi to
                           amandmiramo, to poročilo, ker potem mora komisija ponovno razpravljati o
                           tem poročilu in o teh amandmajih, da to zbor sprejema kot posebne sklepe.
                           Ne v to poročilo, kajti subjekt tega poročila ni zbor ampak Komisija za
                           mednarodne odnose. Lahko pa imenujemo tudi delovno skupino, ki bo
                           predlagala predlog sklepov na podlagi tega. Ampak to bodo potem sklepi
                           zbora. Ne, ni pa to kar ste pa vi predlagali, jaz bi predlagal, da se to
                           vnese v poročilo komisije. <stage type="gap">(Gospod Stanko Buser iz dvorane -
                              nerazumljivo.)</stage>
                        </p>
                        <p>Prav, zato prosim, če sklepe tako kot ste predloge sklepov povedali, če
                           jih tudi zapišete, da bomo tako kot drugi in bomo o njih glasovali.
                           Gospod Pregelj želi pa proceduralno razpravo.</p>
                     </sp>
                     <sp who="#sp.PregeljŽarko">
                        <speaker>ŽARKO PREGELJ:</speaker>
                        <p>Poglejte, zadeva je sedaj nekoliko zapletena. Podobna situacija, kot se
                           je sedaj pojavila v tem zboru, ko je predsednik rekel: ta papir je tukaj,
                           ki je stvar komisije, zbor naj bi vanj ne posegal, se dogaja na sejah
                           komisije. Zaradi teh problemov smo v bistvu danes soglašali, da damo to
                           problematiko na sejo zborov. In sicer, na sejo komisije pride delegacija
                           in reče: to je usklajeno s hrvaško stvarjo in ne moremo spreminjati.
                           Dragi moji, na tak način ne pridemo nikamor! To je bistvo spora tukaj:
                           ali se lahko kakšen papir spreminja ali ne. Kolikor jaz vem, je zbor
                           veliko bolj pristojen za odločanje kot pa komisija. In pozneje se bom v
                           svoji razpravi dotaknil tudi tega. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Poglejte: v 1. točki tega poročila, ki nam ga ponuja komisija - čeprav je
                           napisala "v sprejem" - piše: "Komisija je soglašala s predlogom
                           memoranduma." Ta zbor tega memoranduma ni videl; kako naj sprejme ali
                           spreminja to poročilo, ta izhodišča, če ta govorijo o nečem, česar ni
                           videl, ni prebral. Mi lahko samo ugotovimo, ali s tem poročilom soglašamo
                           ali ne soglašamo. Sprejmemo neke sklepe, ki jih sprejmemo kot zbor, lahko
                           komisiji kaj naložimo, ali pa naredimo to. Toda predlagam, da sedaj ne
                           delamo tega (kot sem prej rekel), da pride vsak in reče: v tej točki
                           spremenimo to besedo in tako dalje, ker to pomeni, da se bo potem
                           komisija zopet sestala in bo zavzela odnos do tega predloga - in tako
                           naprej.</p>
                        <p>Predlagam, da nadaljujemo z diskusijo. Besedo ima gospod Kolešnik.
                           Predlagajte tudi sklepe zbora!</p>
                     </sp>
                     <sp who="#sp.KolešnikCiril">
                        <speaker>CIRIL KOLEŠNIK:</speaker>
                        <p>Spoštovani! Iz diskusij, ki so bile in teh stavkov, ki jih je
                           predsedujoči sedaj povedal, pač lahko samo sklepamo, da zadeva ni dobro
                           pripravljena. Bojim pa se tudi, da ni pripravljena zadeva v vladi, da bi
                           lahko dosegli tiste uspehe in tiste cilje, ki so za nas bistveni. Danes
                           je bilo izrečenih veliko preveč besed o prijateljstvu in o varnosti, kar
                           pa seveda ni zagotovilo, da bodo naši interesi uresničeni. Danes se ne
                           pogovarjamo o prijateljstvu in o varnosti, ampak se pogovarjamo o
                           normalnih odnosih. In za te normalne odnose moramo postaviti tudi
                           strateške cilje, osnove in usmeritve, na osnovi katerih se bomo
                           pogovarjali, in v bistvu postaviti tudi nivoje, do katerih lahko v
                           pogovorih gremo. Tako kot je rekel predsedujoči, mi memoranduma nismo
                           videli, mi nismo videli nič drugega kot poročilo, ki ga je povedal gospod
                           Thaler, in to poročilo komisije, ki ga imamo pred seboj. To je veliko
                           premalo, da bi mi lahko v tem trenutku karkoli rekli. Mi se lahko načelno
                           strinjamo z vsem, kar se predlaga, z vsem, kar sprejemamo kot interes,
                           vendar te zadeve niso dorečene - navkljub tistemu, kar smo govorili
                           spomladi.</p>
                        <p>Za nas je v tem trenutku najpomembneje, da si res postavimo interese -
                           tiste interese, ki so za nas tako pomembni, da pri njih ne moremo veliko
                           popuščati. Moti pa me konkretno v tem poročilu, da komisija postavlja pod
                           točko 2 kot osnovni strateški interes reševanje prometnih oz. cestnih
                           povezav, in da še navede povezavo med Šentiljem in Zagrebom. Jaz pa vas
                           vprašam: kaj je večji strateški interes kot da je naša država od severa
                           do juga povezana po našem ozemlju? Na ta način, ko zagovarjamo strateški
                           interes povezave med Šentiljem in Zagrebom, direktno usmerjamo ves naš
                           vzhodni del na Hrvaško. Med Mariborom in Novim mestom oz. Brežicami - da
                           sem malo bolj domač in da poudarjam Brežice - nimamo nobene normalne
                           povezave. In danes poudarjati strateški interes povezave Zagreb - Šentilj
                           mislim, da ni v interesu celotne države! In ta interes sploh ni
                           preverjen. Zato se s takšno lestvico prav gotovo ne morem strinjati.</p>
                        <p>Drugo k tem cestam. Mi sploh še nismo razpravljali o cestnem križu. Ni
                           slučajno, da smo ga nekoč poudarjali in da smo ga tudi v planskih aktih -
                           na žalost starih ali pa še vedno veljavnih, kar je v tem trenutku čisto
                           vseeno - vendar smo ta cestni križ poudarjali kot hrbtenico komunikacij v
                           Sloveniji. Danes pa poudarjamo "jadrnico", ki bo plula na hrbtih juga, s
                           prepreko pred seboj - med Šentiljem in Ptujem oz. Zagrebom. To je zelo
                           resno vprašanje. In če tu ne vidite pomena razpravljati o tem, potem smo
                           si odrezali precejšen kos države in ga štejemo, da za nas ni pomemben. V
                           trenutku, ko naredimo to, pa prihajajo na plan vsi tisti interesi v
                           nasprotni državi, do mejnih, do obmejnih zahtev; mejnih zahtev, predvsem
                           na vzhodu, na jugovzhodu, ki tudi še niso rešene. In če se na ta način
                           obnašamo do dela države, potem se ne čudimo, da bodo to naši sosedje tudi
                           zahtevali - navkljub poudarjanju prijateljstva in še ne vem česa.
                           Prijateljstvo se lahko doseže tudi na tak način, da veliko popuščaš, a
                           vendar se tolažiš, da imaš prijatelja in da imaš varnost. Samo ne veš, na
                           kateri meji - na 50, 10 ali pa 100 kilometrov v naše ozemlje, ali pa ne
                           vem kje. Morda pretiravam, vendar govorim o možnosti, ki se lahko zgodi,
                           vendar bomo vsi zadovoljni, da smo si prijatelji. Torej to o odnosu
                           prijateljev.</p>
                        <p>O meji. Mislim, da je naš prvenstveni interes in da ga je treba poudariti
                           - meja na morju. Meja na morju mora biti naš prvi interes in na vrhu
                           lestvice. Tu ni kompromisa, tu ni odstopanja. Mislim, da za to imamo
                           izhodišča, da to lahko naredimo in da to lahko delamo. Vendar se strinjam
                           s tistimi, ki pravijo, da ne smemo zaostrovati. Zaostrovati ne, vendar
                            popuščati naše interese pa prav gotovo tudi ne. In to lahko naredimo. In
                           pri tej zadevi - prav pri tej - ne smemo in ne moremo poudarjati tiste
                           sile pri nas, ki želijo zaostrovati, kajti teh je veliko premalo, da bi
                           na osnovi poudarjanja teh sil poudarjali, kako smo mi za dogovarjanje
                           oziroma kako smo mi za pozitivno vlogo v oblikovanju medsebojnih odnosov
                           s Hrvaško.</p>
                        <p>Drugi interes, ki se mi posebej kaže, je prav gotovo cestni prometni
                           križ. Vendar ne tako, kot je poudarjen oz. predlagan, ampak dejansko
                           "cestni križ": prometnica, ki je že zapisana med Koprom in Lendavo npr. v
                           tem poročilu, in druga prometnica, ki je za nas vitalnega pomena, ko se
                           odprejo gospodarski in prometni tokovi čez Hrvaško - prav gotovo se bodo
                           - iz jugovzhoda, to je izogibno - hvala Bogu, da še danes niso odprti,
                           kajti mi bi imeli prometne infarkte. Je cesta M-1 oz. cesta Karavanke -
                           Zagreb. Dejstvo je, da je ta cesta tisti drugi del križa. Torej na ta
                           način, da se izvede povezava med Koprom in Lendavo, ki je zelo pomembna,
                           mora biti izveden tudi ta drugi del križa.</p>
                        <p>Tretji interes mislim, da je nuklearna elektrarna. Namreč problem
                           nuklearne elektrarne ni samo slovenski problem, je tudi hrvaški problem.
                           Ker korist iz nuklearne elektrarne nima samo Slovenija, pa tudi škode ne
                           more imeti samo Slovenija. Zato mislim, da bi moral biti ta interes
                           zapisan tako v vladnem programu razgovorov kot tudi v skupščinskih
                           usmeritvah.</p>
                        <p>Kar se tiče gospodarskih sporazumov. Presenetljivo je, da ne ugotovimo,
                           da to, kar Hrvaška že skoraj pol leta dela ali nekaj mesecev manj, da ne
                           potrdi gospodarskega sporazuma, se mi zdi - blago rečeno - da gre za
                           podcenjevanje. Zlasti še, če danes predlagajo, da se o teh zadevah
                           pogovarjamo. Mi smo oziroma vladi sta in tudi naš parlament je
                           ratificiral ta gospodarski sporazum, Hrvaška ga pa noče ali ne more.
                           Nihče še ni povedal tega, ali noče ali ga ne more potrditi. Zakaj?
                           Preprosto zato, ker je bil ta sporazum takšen, kakršen je, dogovorjen. In
                           po teh vladnih dogovorih se je na Hrvaškem marsikaj zgodilo; morda tega
                           vi tu ne občutite toliko, mi na meji pa to občutimo. Gospodarski tokovi
                           so  p r e t r g a n i , dejansko pretrgani, škode so velike - predvsem na
                           naši strani. In zato se malo skrbi, dejansko se temu problemu posveča
                           malo skrbi. In kako odpraviti te škode? S sporazumom, ki bi nam šel še
                           bolj v škodo - verjetno ne. Zato mislim, da je vprašanje tega
                           gospodarskega sporazuma tudi eno temeljnih vprašanj, o katerih je treba
                           razpravljati in ugotoviti, zakaj ta sporazum ni potrjen.</p>
                        <p>Zadeva, ki se mi zdi, da je še vedno odprta, je še ena povezava, še ena
                           komunikacijska vez - to je izgradnja optičnega kabla. Optični kabel, PTT
                           povezava med Ljubljano in Zagrebom Hrvaški prav gotovo ne diši; ona
                           predlaga druge povezave, ker vidi v tem določen svoj interes, nam pa je
                           prav gotovo interes, da se poveže Zagreb, oz. Ljubljana z Zagrebom.
                           Zakaj? Preprosto zato, ker menda velja v mednarodnem PTT prometu, da je
                           plačilo oz. da je dohodek od teh PTT povezav odvisen od dolžine povezave,
                           ki gredo čez državo. Na žalost je tako, čudi me, da se PTT v tej zadevi
                           ne oglaša oziroma, da zadevo ne izpostavi bolj kot pa se sliši oz. kot bi
                           dejansko morala PTT postaviti to vprašanje na dnevni red. In mislim, da
                           gre tudi tu za interes, ki ga je treba poskušati uveljaviti. Kajti v
                           interesu ene in druge, za državo Hrvaško čisto nič se ne podaljša
                           povezava, če gre med Zagrebom in Ljubljano in ne med Zagrebom in
                           Šentiljem oziroma Mariborom. Zakaj tako, sem vam prej poskušal
                           povedati.</p>
                        <p> Posebej bi pa podprl gospoda Krefta, ki je govoril o manjšini. Res,
                           morda na prvi pogled je čudno, vendar, če se poznamo dobro, verjetno niti
                           ni tako čudno, da ne poudarjamo problema manjšine. Verjetno nikoli nismo
                           znali poudariti problema manjšine tudi, ko smo govorili ali o koroških
                           Slovencih ali primorskih oz. o Slovencih v Italiji, nikoli se nismo znali
                           zavzeti za te naše manjšine. In očitno se ne znamo tudi na Hrvaškem.
                           Bodite pa prepričani, da to Hrvaška veliko bolje dela in da okrog tega
                           veliko bolj zna narediti in uveljaviti svoj interes. Podpiram g. Krefta,
                           da se uvrsti problem manjšine na eno najvišjih mest v tej strategiji oz.
                           strateških vprašanjih, ki jih je treba razrešiti med Hrvaško in
                           Slovenijo.</p>
                        <p>Tudi vprašanje upokojencev še ni rešeno. Slovenija ga je rešila, vendar
                           mi s Hrvaško tega problema nismo rešili. Mi smo dolžni ta problem rešiti,
                           ker za mene, to kar je parlament sprejel, je začasna rešitev. S Hrvaško
                           moramo problem razreševati, kajti naš odnos do hrvaških upokojencev, ki
                           so delali v Sloveniji, je zelo pozitiven in dejansko odgovarja vsem
                           standardom, ki za te zadeve obstajajo.</p>
                        <p>Obstaja še problem delavcev, ki delajo na Hrvaškem in tudi hrvaških
                           državljanov, ki delajo v Sloveniji. So primeri šikaniranj, so primeri
                           nastajajočih problemov, ki jih prej ni bilo. Ni bilo takšnih problemov,
                           ni bilo v bistvu težav teh naših delavcev preko, vidim, da ti delavci v
                           Sloveniji, hrvaški delavci nimajo toliko problemov kot slovenski na
                           hrvaški strani in da je to tudi tema, o kateri je treba spremeniti,
                           dogovoriti rešitve, ki bodo v korist prvih in drugih. Prav gotovo bodo
                           naši delavci zapuščali Hrvaško, pa ne glede na to, kako se bo Hrvaška
                           obnašala, vendar dokler si te možnosti ne omogočijo, da dobijo zaposlitev
                           v Sloveniji, gre pa tukaj predvsem za odnos tečaja, torej čisto ekonomski
                           razlog, jih bo prisil, da gredo v Slovenijo, če se bo le dalo. Vendar naj
                           bo to naravno, ne pa tak prisilen, nenaraven način. To ne ustvarja prav
                           gotovo, zdaj pa jaz poudarim, prijateljskih odnosov na meji. Ne ustvarja
                           in jih ne bo ustvarilo. To ustvarja zaostrovanje. In dejstvo je, da imamo
                           na meji hude probleme. Da ne omalovažujem tega zbora in ne opisujem
                           probleme, ki jih imamo, ko prehajamo mejo, ko prehajamo iz kakršnih koli
                           razlogov, kakšne težave imamo ne na meji ampak tam, kamor pridemo oz.
                           tam, kjer se hoče nekaj opraviti ali karkoli pač že imaš potrebo, da greš
                           preko meje. To so težave, ki jih je</p>
                        <p>treba, če ne kot glavne pa vsaj na margini  tega razgovora izpostaviti in
                           videti, če je le moč rešiti nekatere zadeve. Lahko jih, ker zaostrovanje
                           ne gre samo od ljudi, ampak podpora in potuha je iz političnih vod, iz
                           političnih krogov.</p>
                        <p>Posebej pa bi položil na srce in dušo pogajalcem, da nekaj povedo tudi o
                           naši lastnini na hrvaški strani. Opozoril bi, da ne gre prisluhniti samo
                           tistim, ki govorijo in poudarjajo, koliko lastnine imamo mi na hrvaški
                           strani ampak gre poudariti, koliko je tudi hrvaške lastnine na slovenski
                           strani. Za primer vam povem, da imamo v naši občini v bistvu 4.000
                           lastnikov ali zemljišč, ali vikendov ali pa hramov, oz. vinogradov; 4000
                           je takih lastnikov. To ni malo, to je veliko in tu je potrebno najti
                           ustrezne dogovore in tudi ustrezne rešitve, da bo ta lastnina spoštovana
                           na tej in drugi strani in da bodo lahko ti, ki so lastniki, tudi to
                           lastnino uživali in od nje imeli korist. Ali pa najti takšno rešitev, ki
                           bo recipročna. V korist teh in drugih. Kar se tiče gospodarske lastnine
                           naj povem, da smo se poskušali na tem nižjem nivoju pogovarjati z
                           Zagrebom, vendar očitno takih razgovorov ne želijo. Najprej sprejmejo,
                           pravijo, bomo se pogovarjali, vendar potem seveda zadeva, zamera na
                           umeten način, ker gre pač očitno za druge razloge, za razloge njihovih
                           interesov, ki jih vidijo predvsem v tem, da bi naši gospodarski subjekti
                           Hrvaško tudi zapustili. Od tod tudi težave na prometnem področju;
                           gospodarske organizacije, ki se ukvarjajo s prometom, imajo velike težave
                           tako s tovornim prometom kot tudi s potniškim prometom. Prepovedane so
                           jim linije na Hrvaškem, mislim, da to ni v duhu gospodarskih, pozitivnih
                           gospodarskih odnosov. Teh nekaj zadev, ki sem jih naštel sem pač naštel
                           tako kot jih vidim sam kot pomembne in kot jih vidi prostor, iz katerega
                           prihajam, vendar bi pa le prosil tukaj, da tudi slišimo, kaj je cilj
                           današnjega razgovora oz. današnje razprave in ali je cilj postaviti
                           usmeritve tega zbora ali pa kakršen koli drugi cilj, da bomo znali
                           predlagati potem tudi ustrezne sklepe. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala. Gospod Verlič se javlja za repliko.</p>
                     </sp>
                     <sp who="#sp.VerličAndrej">
                        <speaker>ANDREJ VERLIČ:</speaker>
                        <p>Na ta prestrašeni in od trenutka do trenutka zmedeni nastop gospoda
                           Kolešnika ne bi odgovarjal, če na začetku ne bi omenil zelo resne teme -
                           to je izgradnja cest v državi Sloveniji. To, da je na tak način
                           obravnaval reševanje izgradnje Pyrnske ceste kaže, da g. Kolešnik, ki je
                           z Dolenjskega, pač ne razume, da v Sloveniji potrebujemo vse cestne
                           povezave, ki morajo biti varne, dobre, hitre. In taka površna obravnava
                           oz. iz političnih razlogov zavračanje izgradnje tistega dela, kateremu se
                           pač reče: cesta Šentilj - Maribor - Ptuj in najverjetneje enkrat v
                           bodočnosti celo dalje do slovensko-hrvaške meje, ne bi želel, da vse
                           skupaj izvine v tej smeri, da je treba zdaj zaradi zaostrenih odnosov s
                           Hrvaško in izsiljevanja na tej in drugi strani državljanom, ki živijo ob
                           tej cesti povedati, da te ceste iz teh razlogov še naslednjih 18 let ne
                           bo. Že 18 let tečejo prizadevanja, ne da bi izpeljali Pyrnsko cesto tam,
                           ta cesta tam že teče. Ampak, da bi jo usposobili za 13.000 prevoženih
                           vozil vsak dan, v povprečju na relaciji, npr. med Mariborom in Ptujem.
                           Zato gre, ker še vedno šentiljski mejni prehod prestopi na dan v
                           povprečju preko 6.000 vozil. To so argumenti, to je teža, ki zahteva
                           čimprejšnjo rešitev problema, kateremu se pač reče izgradnja ceste na tem
                           odseku. Preprosto ne želim, da bi zaradi vseh teh stvari, ki jih je
                           povedal g. Kolešnik, državljani še naprej ostali brez normalnih cestnih
                           povezav v tem koncu Slovenije. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala g. Verliču. Gospod Kolešnik, repliko.</p>
                     </sp>
                     <sp who="#sp.KolešnikCiril">
                        <speaker>CIRIL KOLEŠNIK:</speaker>
                        <p>Prav gotovo je zanimiva ugotovitev in mislim, da od tu izhaja problem.
                           Namreč, g. Verlič je res prestrašen in ni dobro slišal, da sem rekel, da
                           gre za povezavo med Mariborom in jugom, Brežicami in Novim mestom.
                           Mislim, da to rešuje tudi njenovo Pyrnsko cesto, kar mislim, da je
                           bistveno in jaz sem to tudi poudaril, vendar tako kot g. Verlič vidi
                           9.000 avtomobilov in nekaj več na Šentilju, jih jaz občutim 9.000 in
                           občani Brežic na obrežju. Ni slučajno, ampak s štetjem ugotovljeno, da je
                           obrežje največji prehod na celotni meji Slovenije. Gospod Verlič, ni
                           potrebno biti v strahu, ker jaz tudi poudarjam, da je treba povezati
                           Maribor s Ptujem, če je treba tudi še s 6-pasovnico, ne samo s 4. Za
                           božjo voljo, tudi ti podpri nekaj, kar pa je v tej državi, to pa je, da
                           sodita tako Maribor kot Novo mesto, Brežice v to državo, ni pa to
                           Dolenjska, mi smo še vedno Spodnještajerci in ne imejte do nas tako
                           nespošljiv odnos.  Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala. Gospod Tone Peršak.</p>
                     </sp>
                     <sp who="#sp.PeršakAnton">
                        <speaker>ANTON PERŠAK:</speaker>
                        <p>Jaz bom precej krajši kot so bili nekateri predhodniki, imam samo tri
                           stvari. Najprej bi opozoril na stvar, ki jo je predlagal g. Buser, ki je
                           po moji oceni - bi pa povprašal pravzaprav gospode iz zunanjega
                           ministrstva, kaj mislijo o tem. Namreč mislim, da ni smiselno zahtevati
                           tega, da se reče, da Slovenija pogojuje z izgradnjo te inkriminirane
                           Pyrnske avtoceste prost prehod v mednarodne vode. Zakaj? Mislim, da prost
                           prehod v mednarodne vode pripada Sloveniji tako rekoč a priori, pripada
                           ji po mednarodnem pravu in prodajati, da tako rečem Pyrnsko avtocesto za
                           nekaj, kar nam tako ali tako pripada, se mi zdi, je slaba taktika v takih
                           odnosih. Zato priporočam zboru, da takega sklepa ne sprejme, ki bi se
                           glasil, da Slovenija pogojuje gradnjo Pyrnske ceste z prostim prehodom v
                           mednarodne vode. To je prva stvar.</p>
                        <p>Druga stvar, rad bi nekaj opozoril, prepričan sem, da je seveda res tisto
                           kar trdijo, kar trdi tudi to poročilo, da se je treba takoj lotiti
                           problema urejanja meje s Hrvaško. Po drugi strani sem pa seveda
                           prepričan, da je iluzija, če mislimo, da bo to urejeno v dveh mesecih ali
                           pa v pol leta ali pa tudi v enem letu. Prepričan sem, da bo ta stvar, kot
                           je v mnogih drugih primerih po svetu, trajala kar precej časa, preden bo
                           res delo končano in ne bi bilo dobro, če mi po eni strani ne bi sprejeli
                           stališča ali pa ne bi bili na stališču, da je to treba začeti delati
                           takoj in ne bi bilo dobro, če bi hkrati nekako zahtevali, oz. če bi bili
                           prepričani, da bo to urejeno v treh mesecih. Mislim, da je veliko
                           pametnejše vztrajati, da se ta zadeva s Piranskim zalivom npr. ureja pač
                           tako kot mislimo, da se mora urejati, da se medtem vzpostavi režim, ki je
                           bil, kot je bilo rečeno, 26. ali 25. junija lani, in da ta režim do
                           dokončne ureditve velja, medtem pa se seveda poišče rešitev, ki bo res
                           konsistentna in tudi za nas bolj ugodna.</p>
                        <p>In nazadnje bi rad opozoril še na nekaj. Ti odnosi s Hrvaško se v zadnjem
                           času kažejo v precej tudi neprijetni luči. Občutek imam, da ta stran, s
                           katero se pogovarjamo, včasih</p>
                        <p>poskuša malo nastopati, bi rekel, da postavlja pogoje, kot je prej rekel
                           g. Buser in tako naprej in da nas hoče prisiliti v neko pasivno obrambno
                           opozicijo, to je vse res, zato mislim, da ni treba biti pretirano
                           ustrežljiv v tem. Po drugi strani pa je treba pomisliti še na to, da je
                           ta meja, o tem sem jaz že govoril in mnogi drugi tudi, postavila celo
                           vrsto problemov našim ljudem, ki živijo na črti od Sečovelj do Lendave ob
                           tej meji in da je od reševanja problemov s Hrvaško neposredno odvisna
                           tudi bližnja, bom rekel, ne usoda, ampak vendarle so precej odvisni
                           pogoji kako bodo živeli ljudje ob tej meji. Zaradi ekspeditivnosti naše
                           vlade, prejšnje in sedanje, ki zelo strokovno rešuje to kako zgraditi,
                           kakšen kolovoz, da bi ljudje imeli možnost vstopa v Slovenijo skozi
                           Slovenijo, ne pa skozi sosednjo državo, se lahko pozimi zgodi, da če bo
                           kdo v kakšni vasi na Kočevskem zbolel, da preprosto rešilec ne bo mogel
                           do njega priti, če ne bo šel skozi Hrvaško. Zato je na nek način naš
                           interes, da te stvari urejamo,  zlasti te probleme ljudi, ki živijo ob
                           tej novi meji, ki je pač prej ni bilo in razmere niso take, da bi na to
                           računali. Tukaj se strinjam s Kolešnikom, ki je v podtekstu imel veliko
                           tega, da je ne samo meddržavni interes, ampak neposredno eksistencialni
                           interes velikega števila naših državljanov, da se stvari na tem območju
                           zelo intenzivno urejajo. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala. Gospod Juri.</p>
                     </sp>
                     <sp who="#sp.JuriFranco">
                        <speaker>FRANCO JURI:</speaker>
                        <p>Najprej bo treba seveda pojasniti določene stvari, ki botrujejo še
                           nadaljnji konfuziji, večkrat se pojavlja problem prostega prehoda na
                           odprto morje in verjetno večina poslancev še vedno meša pojem
                           neposrednega prehoda na odprto morje s prostim prehodom na odprto morje.
                           Jasno je vsem, ki se malo spoznajo na mednarodne konvencije, da je prost
                           prehod že zagotovljen, ne glede kje bo potekala državna meja na morju. Ni
                           pa zagotovljen, seveda za Slovenijo, neposredni prehod na odprto morje.
                           Kar pomeni, edini minus te situacije je, da če Slovenija nima
                           neposrednega prehoda pomeni, da ne more razpolagati z gospodarsko cono v
                           odprtem morju. To je edini minus. Zdaj seveda, ko razpravljamo o tem
                           problemu, je treba postaviti vprašanje, ali se splača vztrajati pri
                           spreminjanju, pri spremembi izhodiščne točke na kopnem in tvegati večje
                           konflikte s sosednjo Hrvaško, ker le tako bi lahko prišli do neposrednega
                           prehoda ali se splača sprejeti pravice, ki nam jih tako ali tako dajejo
                           mednarodne konvencije in ostati seveda pomorska država v smislu
                           upravljanja koridorja, ki nam ga te konvencije tudi zagotavljajo. Osebno
                           menim, da so zapleti, ki jih nekateri v našem političnem prizorišču
                           povzročajo pri dogovarjanju s Hrvati, včasih tudi strankarsko, ideološko
                           in predvsem nacionalistično obarvani. Žal, se tukaj pojavljata dva
                           nacionalistična tabora, eden je v Sloveniji, drugi na Hrvaškem in si
                           pomagata seveda pri ustvarjanju konfliktnih situacij, kjer bodo vsaj na
                           naslednjih volitvah dobile prav najbolj skrajne sile. Blokada pri
                           dogovarjanju s Hrvaško o medsebojnem sodelovanju pomeni hud zastoj za
                           pričakovanja ljudi, ki živijo ob meji. Prihajam s takega območja, živim
                           ob meji, v obmejni občini, živim v Istri, ki je vitalno zainteresirana,
                           da se ta sporazum podpiše in da se podpišejo vsi sporazumi v smislu
                           sodelovanja, zato tudi podpiram poročilo vlade in pogojno podpiram tudi
                           poročilo komisije, ki vendar ni jasna vsaj v prvi točki. Še nihče mi ni
                           obrazložil, zakaj bi bil podpis sporazuma o cesti Šentilj - Zagreb
                           napaka. Tukaj je poudarjena prioriteta ceste, avtoceste Koper - Lendava,
                           sem tudi zagovornik te prioritete in se sprašujem, ali bi bil podpis take
                           pogodbe s Hrvaško prejudiciranje izgradnje te avtoceste. Če tako je,
                           hočem konkretne argumente. Mislim pa, da je interes Mariborčanov,
                           Ptujčanov itd. tudi segment  nacionalnih interesov, torej jih ne gre
                           zanemarjati. To postavljam kot odprto vprašanje.</p>
                        <p>Druga plat te problematike je seveda bolj politična. Včeraj sem se
                           udeležil seje pomorske komisije, ki se že dolgo ukvarja in se stalno
                           vpleta v vprašanje medsebojnih odnosov s Hrvaško. In včeraj se je zgodilo
                           nekaj, kar seveda ne koristi sodelovanju in treznosti v pogovorih s
                           Hrvati, saj mi ponujamo zastonj argumente tistim političnim silam na
                           Hrvaškem, ki bi radi prav tako kot nekateri naši politiki, zlasti sedanja
                           opozicija, ustavili proces dogovarjanja. Konkreten primer: pred kratkim
                           se je pojavilo klavrno pismo skupine državljanov, baje iz Maribora, ki so
                           se podpisali kot gibanje za enotno Slovenijo, kjer izrecno zahtevajo
                           prestavitev državne meje do Mirne, torej nastopajo z očitnimi
                           teritorialnimi pretenzijami in zahtevajo celo del otoka Krka. To pismo je
                           bilo poslano predsedniku Bučarju z odkrito grožnjo, predsedniku te
                           skupščine, da če ne bo posredoval tega pisma poslancem, bo zapisan v črni
                           knjigi narodnih izdajalcev. Predsednik Bučar je posredoval pismo vsaj
                           dvema komisijama, Komisiji za mednarodne odnose in Komisiji za pomorstvo.
                           Ne vem, kako so ga obravnavali na Komisiji za mednarodne odnose. Na
                           Komisiji za pomorstvo, je gospod Danijel Starman, predsednik te komisije,
                           torej telesa te skupščine, osebno povabil avtorja pisma, mu plačal
                           dnevnico in potne stroške in ga predstavil kot izraz mnenja dela našega
                           ljudstva, naših državljanov in posredno podprl ta stališča. Naša komisija
                           se ni distancirala od teh zahtev. To pismo seveda in te zahteve, ki jih
                           vsebuje, so že del medijske kampanije, ga uporabljajo na Hrvaškem, zato
                           da dokazujejo, kako se tudi v Sloveniji pojavljajo odkrite teritorialne
                           pretenzije. Nihče v tej skupščini, javno, morda je to storila le Komisija
                           za mednarodne odnose, vendar nihče se ni še od takega nastopanja
                           distanciral, čeprav je telo te skupščine v bistvu ponudilo neko
                           legitimiteto pismu in skupini teh državljanov, ki so ga sestavili s tem,
                           da so jih povabili na pogovore in na prisostvovanje na seji te komisije.
                           Skratka, hočem to povedati, da žal, odnosi s Hrvaško postajajo vse bolj
                           predmet strankarskega obračunavanja, da so odnosi s Hrvaško pravzaprav
                           predmet tistih, ki bi radi obračunavali z našim zunanjim ministrstvom, z
                           našo vlado in  želje, ambicije, ki stojijo za tem, seveda ne govorijo v
                           korist izboljšanju odnosov z našimi sosedi.</p>
                        <p>S Hrvati imamo najdaljšo mejo, več kot 500 km, mislim, da je prioriteta
                           naše zunanjepolitične strategije dobri odnosi s Hrvaško. Soglašam z
                           gospodom Kolešnikom, ko trdi, da je ta meja dejansko prizadela obmejno
                           prebivalstvo in gospodarske stike.  Pričakujemo čimprej zakon o
                           maloobmejnem prometu, o maloobmejnem gospodarskem sodelovanju in vemo, da
                           je ta zakon seveda povezan s celovito problematiko, torej z reševanjem
                           celovitega vprašanja slovensko-hrvaških odnosov. Torej, še enkrat, če
                           lahko prosim za pojasnilo, kaj pravzaprav Slovenija zgubi, če podpiše
                           sporazum o cesti Šentilj - Zagreb, ali to res pomeni, da so nam zaprta
                           vrata za izgradnjo drugih povezav. Če je tako, smo res šibki, smo res
                           impotentni v svoji prometni politiki, saj če ena cesta, izgradnja ene
                           ceste izključuje izgradnjo drugih cest, se seveda  sprašujem, kakšne
                           perspektive ima Slovenija v kontekstu evropskega prometnega razvoja.
                           Točno vemo, da je povezava med Šentiljem in Zagrebom in posredno med
                           Dunajem, torej centralno Evropo in Zagrebom del, segment mreže, ki jo
                           zahteva tudi Evropa, konec koncev tudi Evropska skupnost zato, da se
                           potem nadaljuje sodelovanje s Slovenijo v smislu razvoja prometnih
                           potencialov, ki jih ima. Ne vem, kakšen vtis pa bi ustvarili v
                           mednarodnem prizorišču, če bi rekli ne, mi zahtevamo prej to in naj crkne
                           sosedova koza, če tega ne bomo dobili. Takšen odnos po mojem ne bo
                           prispeval k večjemu sodelovanju tujih partnerjev glede cestnih
                           povezav.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Za repliko se javljajo trije. Gospod Kolešnik.</p>
                     </sp>
                     <sp who="#sp.KolešnikCiril">
                        <speaker>CIRIL KOLEŠNIK:</speaker>
                        <p>Gospod Juri je vprašal, v čem je pomen te Pyrnske ceste oziroma
                           zaporednost izgradnje ali Koper - Lendava prej ali Pyrnska. Preprosto,
                           gospod Juri ni geopolitik. V zagrebški oddaji "Slika na sliko" je včeraj
                           pomemben geopolitik, vsaj tako se je predstavil na TV Zagreb, pojasnil.
                           Gre za pomen povezave našega Kopra z Evropo. Cesta Koper - Lendava mora
                           biti prej, da bodo v Koper stekli tokovi Srednje in Vzhodne Evrope. To je
                           dejstvo. Če bo pa ona cesta prej, Pyrnska, potem bodo stekli proti Reki.
                           Ker Hrvati povezavo med Reko in Zagrebom, Varaždinom in Šentiljem
                           pospešeno gradijo in zato jo hočejo imeti prej. In jasno je, da je potem
                           bolje, da naša koza ne crkne, da je to vsem jasno. Mi ne moremo biti
                           prijatelji, da naša koza crkne, sosedova bo pa cela ostala, če je lahko
                           naša živa.</p>
                        <p>Drugo, kar bi še poudaril glede te meje. Mislim, da se moramo boriti za
                           neposreden dostop. Sam gospod Juri je povedal, če imamo neposreden
                           pristop, potem lahko uporabljamo oz. lahko izkoriščamo gospodarski del
                           tega Jadrana oz. izkoriščamo  odprti del. Če tega nimamo, potem tudi tega
                           ni. Mislim pa, da je pomembno. Vendar, gospod Juri se boji konfliktov.
                           Gospod Juri se boji tudi teme. Vendar, če v njo ne stopiš, če si pred
                           temo, potem jasno je, da si ves v strahu. Mislim, da si hrvaška vlada ne
                           bo dovolila nobenega konflikta, če bomo mi stali na stališču, da moramo
                           priti do neposrednega dostopa. Zakaj? Zato, ker imamo podlage v
                           londonskem sporazumu in vseh drugih sporazumih, ki niso bili uresničeni
                           in še danes niso. In to je tisto izhodišče, na katerem stojimo. To ni
                           nacionalizem, to je zastopanje naših interesov. Če pa se gospod Juri boji
                           in če obvelja njegova teza, da so neki nacionalisti na Hrvaškem, ki bi
                           lahko to našo zahtevo izkoristili in ustvarili konflikt in tako je tudi
                           gospod Juri rekel, da se bodo zgodili konflikti, potem on verjetno
                           predvideva, verjetno me bo popravil, da ni tako, upam, da res ni tako, da
                           je vlada Hrvaške nacionalistična, če bi ob naši zahtevi naredila
                           konflikt. Upam da ne, oz. verjamem da ne, je pa to tema pogovorov in mora
                           biti naš strateški interes in se ne strinjam z gospodom Jurijem v tem, da
                           bi mi od tega odstopili zavoljo ljubega miru. Miru šele potem ne bo. Zato
                           dajmo to. Drugo se pa strinjam z gospodom Jurijem, da smo zelo prizadeti,
                           vendar predvsem na našo škodo. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Še dve repliki. Na Jurija. Pa potem morebiti replika na
                           repliko na vse tri. Po abecednem redu je gospod Nace Polajnar.</p>
                     </sp>
                     <sp who="#sp.PolajnarIgnac">
                        <speaker>IGNAC POLAJNAR:</speaker>
                        <p>Spoštovani! Gospod Juri je govoril o tem, češ, da bi nekateri radi
                           izkoristili ta zaplet v zvezi s Hrvaško za kritiziranje vlade in
                           zunanjega ministrstva. Ne gre za to, da izkoriščaš ali zlorabljaš,
                           preprosto, natančno se ve, kdo je za kaj v tej državi odgovoren.
                           Prepričan sem seveda, da je za dobrososedske odnose ali za sprotno
                           reševanje težav z neko sosednjo državo najprej odgovorna vlada. Ali,
                           recimo, najprej zunanje ministrstvo, ki mora operacionalizirati na nek
                           način zunanjo politiko, ki jo vodi vlada po nekih smernicah in temeljnih
                           odločitvah tega parlamenta. Seveda, tu je nastal ta zaplet. Mi namreč
                           trdimo, da parlament ni razpravljal o vseh teh odprtih vprašanjih
                           oziroma, da je že dolgo tega, kar je o tem razpravljal in da bi v tem
                           času, kar je razpravljal, ponovno moral razpravljati, zlasti pa preden se
                           Vlada Republike Slovenije odloča za podpis nekega memoranduma. Kdo je
                           sedaj za to kriv ali odgovoren. Ali je vlada ali je zgolj zunanje
                           ministrstvo? Naj ostane odprto vprašanje. Dejstvo pa seveda je, da sta
                           zunanje ministrstvo in pa vlada ob vseh dogodkih ki so ali vseh
                           napetostih, ki so med Slovenijo in Hrvaško, po naših informacijah, na
                           podlagi tega kar pač preberemo, lahko ocenimo, da sta več ali manj kar
                           naprej presenečena. Mislim, da dobra vlada ne more biti presenečena,
                           ampak mora delovati v skladu z nekimi predvidevanji in tudi nekimi
                           računi. Če pa je presenečena pa pomeni, da pač vsega tistega, kar bremeni
                           odnose med obema državama preprosto ne upošteva resno. Drugače
                           presenečenja ne bi bilo. Tako, da je popolnoma legitimno naslavljati
                           kritiko na vlado ali na zunanje ministrstvo je popolnoma legitimno.
                           Mislim, da je celo nujno. Ne bi pri tem kazali na določenega človeka in
                           rekli, sedaj je pa ta kriv. Treba je ugotoviti, ali so vse inštitucije
                           te, recimo, pravne države zares delovale, ko je bilo vprašanje odnosov
                           med Slovenijo in Republiko Hrvaško. Navsezadnje, da je tu neka zadrega
                           kaže tudi to, da je sedaj odloženo podpisovanje memoranduma. In nekoliko
                           me spominja na tisto, kar je se je že zgodilo letos, ko bi morali nekaj
                           podobnega, sedaj ne vem natančno, ampak vendarle podpisati tudi z
                           Republiko Italijo. Tudi takrat se je očitno pokazalo, da stvari niso bile
                           dobro pripravljene. Oziroma, da se je šele potem vprašalo demokratični
                           glas ali demokratične glasove slovenskega parlamenta. Tukaj pa seveda
                           lahko govorimo o nekaterih, če že ne napakah pa vsaj pomanjkljivo
                           pripravljenih dejanjih. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Še gospod Žare Pregelj.</p>
                     </sp>
                     <sp who="#sp.PregeljŽarko">
                        <speaker>ŽARKO PREGELJ:</speaker>
                        <p>Spoštovani! Če lahko odgovorim, zakaj je danes komisija zahtevala, da se
                           ne podpiše sporazuma o avto cesti Šentilj - Zagreb, predvsem zato, ker še
                           ni dala soglasja na ta sporazum. To je čisto po proceduri. Komisija je
                           sicer ta sporazum obravnavala in zaradi določenih vsebinskih zadržkov se
                           je odločila, in tudi zaradi nejasne situacije na Hrvaškem, bilo je takrat
                           pred volitvami, da bo odločanje o sporazumu odložila za določen čas.
                           Kolikor me spomin ne vara, na razpravi je bil problem same koncesije.
                           Namreč vsi vemo, da koncesijska pogodba predvideva, da zemljišče kupi
                           država, na katere ozemlju se bo ta cesta gradila. Denar, ki je potreben
                           za odkup zemljišč in za nadomestila in podobno, ni majhen denar. Jasno
                           nam je bilo, da v kolikor bi Slovenija takoj pristala na tak projekt, je
                           lahko vprašljiva prioriteta gradnje slovenskega križa oziroma smeri Koper
                           - Lendava. Predvsem tisti del, ki ga je treba urediti proti Lendavi.
                           Tukaj je bil povsem konkreten razlog, zakaj tega sporazuma še ni moč
                           podpisati.</p>
                        <p>Drugo pa ugotavljam, da je gospod Franko Juri pravilno ugotovil, da ima
                           Slovenija pravico po mednarodnem pravu do neškodljivega prehoda iz
                           teritorialnega morja v mednarodne vode in obratno. In je pravilno
                           ugotovil, da je razlika med neškodljivim prehodom, ki ga mednarodno pravo
                           zagotavlja in da je razlika pravica do direktnega dostopa do mednarodnih
                           voda. Žal, pa zopet ugotavljamo, da v nobenem dokumentu ne piše, tudi v
                           tem, ki ga je nam vlada danes dala v odločitev, nikjer ne piše, da ima
                           Slovenija kot strateško opredelitev nasledstveno pravico do tistega kar
                           je imela v stari Jugoslaviji. To pa je bilo izkoriščanje dela severnega
                           Jadrana. To nikjer ne piše. Je pa v bistvu po nasledstveni pravici
                           popolnoma možno.  To je tista osnovna srž, ko se v bistvu v komisiji,
                           tako pomorski kot v Komisiji za mednarodne odnose prepiramo, kje naj
                           poteka potem ta naša ljuba morska meja. Tu gre za to zadevo. Poleg tega
                           jasno, nadzora nad Piranskim zalivom, ki pa mislim, da je za nas jasen,
                           da bi bila meja v Piranskem zalivu v resnici prava katastrofa. Sploh če
                           bi bila ta meja taka med dvema sosedoma, ki se ne bi razumela. Hvala
                           lepa.  </p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Žaretu Preglju. Za repliko je zaprosil gospod Franko
                           Juri.</p>
                     </sp>
                     <sp who="#sp.JuriFranco">
                        <speaker>FRANCO JURI:</speaker>
                        <p>Samo kratka replika Kolešniku in drugim. Zanimivo, da so soglašali,
                           čeprav jaz nisem posebno omenil tistih, ki si prizadevajo za to, da ne bi
                           nadaljevali s pogovori s Hrvaško. So se sami oglasili, so pač povedali,
                           zlasti gospod Kolešnik, česa se on ne boji in česa se mi navadni
                           državljani, ki živimo ob meji, bojimo. To je nepotrebnih konfliktov,
                           spopadov. Ne bi rad videl jutri novega Vukovarja v prelepem Piranu.
                           Sprašujem se, ali je res vredno sprožiti konflikte za morsko mejo, ki
                           pravzaprav ne pomeni, nima tako vitalnega pomena, kot ga nekateri
                           poskušajo dokazovati in pripisati celi zadevi. Meja na morju bo nekje. Bo
                           malce bolj južno, ali bo v Piranskem zalivu. Upam, da ne bo v Piranskem
                           zalivu, upam, da se bomo uspeli konsenzualno in dogovorno zmeniti, tako
                           da ostane Piranski zaliv celovit. Vendar, če Hrvati ne bodo pristali na
                           spremembo izhodišča na kopnem, konec koncev smo mi pred enim letom in pol
                           zabetonirali in postavili zapornice tam, kjer so danes in če bodo Hrvati
                           vztrajali, da je izhodiščna točka tam, bomo, žal, morali ugotoviti, da
                           nismo bili pripravljeni in da takrat, ko so nekateri poslanci opozarjali,
                           da izgubljamo tak prehod na morje in da zgubljamo morje, nas nihče ni
                           poslušal, gospod Kolešnik. Torej, mi smo prišli malo prepozno z
                           zahtevami, s problematiziranjem problemov, ki smo jih tudi sami
                           ustvarjali. Vprašanje je sedaj, kako rešiti na najboljši način, na
                           konsenzualni način ta zaplet. Mislim, da vprašanje morske meje ni
                           popolnoma še zaključeno, da se s Hrvati konec koncev pogajamo, da gre
                           tukaj konkretno tudi za kupčijo, tudi za medsebojne interese in če hočemo
                           doseči nekaj na morju in se nam zdi, da je prioriteta spremeniti malo
                           potek morske meje, moramo seveda biti pripravljeni tudi kaj ponuditi.
                           Upam, da bodo Hrvati ohranili enako logiko. Če ne bo prišlo do
                           dogovarjanja in bo vsak zahteval vse samo za sebe, seveda tukaj ne bo
                           niti dogovora niti miru in bomo nadaljevali. Če mi ne bomo podpisali teh
                           dogovorov, sedaj v kratkem času, se bo zgodilo, da bomo nadaljevali s
                           prakso incidentov, se bo nadaljevalo s prakso prevzema objektov na meji,
                           z ustavljanjem naših ribiških čolnov itd. Skratka, incidenti se bodo
                           stopnjevali in tako kot je rekel nek poslanec prej, ko se sproži
                           dinamika, jo je zelo težko ustaviti in iti na izhodiščno točko. Torej, to
                           moramo preprečiti z modro politiko, z oprezno politiko, tudi z odločno
                           politiko. Samo odločnost ne pomeni le egoizem. Odločnost pomeni, da se
                           znamo pogajati, da nekaj ponujamo in da nekaj tudi zahtevamo. To je
                           odločnost. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Prosim, replika na repliko. Kratko in s tem zaključimo.
                           Prosim. Omejitev ni.</p>
                     </sp>
                     <sp who="#sp.KolešnikCiril">
                        <speaker>CIRIL KOLEŠNIK:</speaker>
                        <p>Oglasiti se moram zato, ker mi gospod Franco Juri hoče podtakniti
                           kukavičje jajce. Tega ne sprejemam in prav je, da tudi on povleče besede,
                           ki jih je izrekel. Sem za pogovore s Hrvaško, ker je naš interes, ker na
                           meji živim. In ni res, da nisem. To je očitno ali prespal ali pa ne vem
                           kaj delal. Rekel sem predvsem pogovore, vendar z našimi interesi. To, kar
                           je gospod Juri opozarjal pred letom in pol, jaz mislim, da je gospod
                           Janša zelo dobro označil in ne bi tule nadaljeval diskusije. Hvala
                           lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Prosim, predlagam, da zdajle za nekaj minut prekinemo to
                           razpravo. Bomo nadaljevali. Medtem pa prosim, da se povrnemo na točko
                            glede predloga usklajevalne komisije za zakon o volilni kampanji. To je
                           zaradi snemanja. Prekinjamo to točko in nadaljujemo 46. sejo.</p>
                     </sp>
                     <stage type="time">(Seja je bila <time to="1992-09-29T16:55:00" xml:id="stage.t.18">prekinjena ob 16.55 uri</time> in se je <time from="1992-09-29T16:57:00" xml:id="stage.t.19">nadaljevala ob 16.57
                           uri</time>.)</stage></div><div xml:id="div.1.1.2.14a" ana="#PAR.TDR" corresp="#toc.2.15">
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Vračamo se na nadaljevanje 44. seje - na</p>
                        <p>
                           <title>10. RAZŠIRJENO TOČKO DNEVNEGA REDA: POROČILO VLADE REPUBLIKE
                              SLOVENIJE O POLITIČNO-GOSPODARSKIH ODNOSIH Z REPUBLIKO
                           HRVAŠKO</title>.</p>
                        <p>Prej smo končali z replikami na Franca Jurija, sedaj pa se za diskusijo
                           javlja gospod Emil Milan Pintar.</p>
                     </sp>
                     <sp who="#sp.PintarEmilMilan">
                        <speaker>EMIL MILAN PINTAR:</speaker>
                        <p>Hvala lepa. Spoštovane kolegice in kolegi! Vidi se, da smo mlada država.
                           Vidi se po tem, da ko damo neko temo na dnevni red, hočemo v okviru te
                           teme razpravljati o vsem. Dali smo na dnevni red odnose s Hrvaško,
                           razpravljamo o morju, o cestah, o upokojencih, pokojninah, o sociali;
                           mislim, da edino odkupne cene mleka še nismo dali, ampak sem prepričan,
                           da bo ta še prišla na dnevni red v okviru te točke.</p>
                        <p>Drugo, kar bi rad povedal, je naslednje. Z osamosvojitvijo smo na vzhodni
                           in južni meji dobili težkega soseda. To je popolnoma jasno in nekateri
                           smo na to opozarjali že v fazi osamosvajanja. Rad bi, da se začnemo
                           zavedati, da je govorjenje o tem, da sta Slovenija in Hrvaška dve
                           prijateljski državi, "čvek", ki ga lahko pustimo diplomatom in
                           predsednikom, tu v parlamentu pa si postavimo realen cilj. Realen cilj
                           je, da pridemo do korektnih odnosov med tema državama, ki sta mladi,
                           nervozni, sedaj v težki situaciji; zlasti moramo upoštevati, da je v
                           težki situaciji Hrvaška, ki je - realno gledano - še vedno v vojni; tu je
                           Slavonski Brod, tu je Vukovar, tu je konec-koncev cela Kninska krajina.
                           In ta vojna je seveda stalno žarišče na Hrvaškem, povzroča napetost in na
                           nek način militarizira celotno hrvaško politiko in tudi hrvaške
                           strukture. In mi bomo naslednjih deset let imeli opravek z mnogo bolj
                           militantno hrvaško politiko, kot bi bila, če bi bila to normalna država,
                           ki je do osamosvojitve prišla po tako (lahko bi rekel) elegantni poti,
                           kot je prišla Slovenija, če odmislimo tistih deset dni dilem in naporov.
                           Hrvaška bo rabila naslednjih deset let, da bo lahko prišla do situacije,
                           ko bo svoje zahodno sosedstvo ocenjevala trezno. Mi moramo znati to stvar
                           videti, čeprav so na obeh straneh številni prenapeteži. Mislim, da smo mi
                           tisti, ki moramo pravzaprav včasih razumeti - toda ne me sedaj narobe
                           interpretirati! - zakaj so ta pogajanja težka in ti konflikti pogosti. To
                           pa ne pomeni, da moramo v čemerkoli popuščati.</p>
                        <p>Tisto, kar bi rad rekel, je to-le: da je in bo Slovencem mnogo lažje
                           dostojanstveno nastopiti v Združenih narodih kot v Zagrebu. Da se bo
                           mnogo lažje iti veliko državno politiko v Parizu ali v Evropskem
                           parlamentu kot pa na slovensko - hrvaški meji. Vendar moramo znati tudi
                           to zakoličiti in kar bi rad je to, da postavimo neke vrste trdna načela
                           in omogočimo neke vrste prožno politiko. To sta dva elementa.</p>
                        <p>Tisto pa, kar sedaj izhaja iz tega poročila komisije in kar mnogokrat
                           izhaja, ko opazujemo posamezne sklepe ali posamezne poteze naše vlade, pa
                           včasih nimamo občutka, da gre za trdna, konsistentna načela, včasih pa
                           nimamo občutka, da gre v bistvu za neko pragmatično politiko. Zato bom po
                           dveh replikah, ki ju bom dal, dal tudi predloge, kako mislim, da bi do
                           tega prišli.</p>
                        <p>Kar zadeva replike pa to-le: če smo že odprli vprašanje ceste, mislim, da
                           se moramo držati nekega preprostega načela. Prednost imajo ceste, ki
                           Slovenijo integrirajo. V sekundarni plan morajo priti ceste, ki so
                           predvsem mednarodno zanimive, Slovenijo pa dezintegrirajo. Integrativna
                           os Slovenije je vzdolžna os, ki gre z jugozahoda proti severovzhodu. Ta,
                           ki je bila - dokler je bila Slovenija v Jugoslaviji - zavestno in načrtno
                           zanemarjena; ta os je prva. In mi moramo mnogo prej graditi povezavo
                           Ptuja z Mariborom in Ptuja s Celjem in seveda Maribora in Celja in Ptuja
                           z Ljubljano, kot pa Maribora z Zagrebom. Dokler imamo tak odsek med
                           Celjem in Ljubljano, kot ga imamo, pa če naredimo avtocesto Maribor -
                           Zagreb, potem lahko pričakujemo, da bo tretjina slovenskih intelektualcev
                           hodila študirat v Zagreb in boljši del te tretjine bo ostajal v Zagrebu.
                           To bo negativna selekcija v našo škodo. Zato potrebujemo v prvi vrsti
                           ceste, ki Slovenijo integrirajo. In iz tega lahko ocenjujemo sedaj
                           slovensko-hrvaške odnose.</p>
                        <p>Glede tistega "podpisati ali ne podpisati" si poglejte člen, kjer so
                           Hrvati tako rekoč zahtevali koridor. Da pa mi pripeljemo sebe v
                           situacijo, ko bo treba za vsako melioracijo na Ptujskem polju, za vsako
                           nivelacijo vode v  elektrarni spraševati mednarodni konzorcij, ki bo
                           lastnik te ceste, na katerem je Hrvaška dobila tako rekoč eksteritorialni
                           princip, je pa seveda smešna zadeva. In zato se tudi pogojevanja tega z
                           drugim - na ta način ne bi šel. Ne bi pa sedaj mislil, da je prav ta
                           cesta temeljno vprašanje pri teh zadevah. In tudi ne bi rad, da poskušajo
                           nekateri iz Maribora v diskusiji stvari tako speljati, da z odsekom
                           Maribor - Ptuj, ki ga je treba graditi in ki ga vsi podpiramo, da s tem
                           odsekom prikrivajo pravzaprav t.i. "severno transverzalo" Pyrnske ceste,
                           ki gre iz Avstrije na Hrvaško. Za tisto naj gospodje, ki jih ta stvar
                           močno zanima, dajo svoj denar; nas pa močno zanima Maribor - Ptuj, in
                           tudi Ptuj - Celje in naprej, in to je tisto, kar mora priti v prvi plan.
                           To je prva replika na ceste.</p>
                        <p>Bi pa opozoril še na nekaj. Včasih, kadar hočemo biti tu v skupščini
                           preveč konkretni, se nam lahko zareče in pridemo do sklepov, ki so potem
                           čudni. Gospodu Buserju, ki ga zelo cenim, bi rad rekel, da ko je tu
                           sporočal, da moramo mi ne reči vladi, da naj se sporazumeva ali pogaja,
                            ampak da ji moramo reči, da naj se sporazume. Kadar gremo v take
                           dikcije, je to lahko nevarno. In sicer v tem smislu, da če ne postavimo
                           pogojev, pod katerimi naj se sporazume, ampak samo naročimo, naj se
                           sporazume, potem to pomeni, da naj se sporazume pod kakršnimikoli pogoji.
                           Mislim pa, da ni veliko ljudi v tej skupščini - kakšen pa mogoče je,
                           ampak veliko jih ni - ki bi bili za sporazum pod kakršnimikoli pogoji.
                           Dostojanstvo te države je treba graditi in ga tudi ustvarjati.</p>
                        <p>In sedaj predlogi. Imam tri predloge.</p>
                        <p>Prvič, da tu ugotovimo, da smo poročilo komisije sprejeli na znanje. Več
                           o tem pravzaprav ne moremo odločiti.</p>
                        <p>Drugo, da komisijo prosimo, da pripravi platformo oz. usmeritve za
                           vodenje državne in gospodarske politike s sosednjo Hrvaško. Take
                           platforme nisem videl izdelane kot posebne platforme; mislim, da je
                           komisija to sposobna narediti in predlagam, da komisija tako platformo
                           naredi.</p>
                        <p>In tretjič, da vladi naročimo, naj pripravi osnutek stališč za to
                           politiko glede aktualnih vprašanj - zlasti meja, vključno z morskimi,
                           vprašanje manjšin - strinjam se s tistim, kar je gospod Kreft rekel -,
                           vprašanje medsebojnih lastnin - mi smo na to že opozarjali -, mešanih
                           podjetij in drugih bistvenih vprašanj, ki se pojavljajo.</p>
                        <p>Namreč, če se res dogaja to - in vi veste, da se - da včasih naletimo na
                           situacijo, ko bi želeli nek konkreten dogodek ali konkreten sporazum
                           vključiti v kontekst odnosov, pa nam nekdo reče: ne more, to smo se že
                           zmenili, je pa ta konkreten sporazum v nasprotju z generalno politiko,
                           potem je treba izčistiti generalno politiko in prisiliti tiste, ki
                           konkretne sporazume sklepajo, da so to sporazumi na temeljni osnovi.
                           Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Pintarju. Za besedo se javlja gospa Sonja Lokarjeva.
                           Potem so še: Tomše, Pregelj, Krefl, Toplak.</p>
                     </sp>
                     <sp who="#sp.LokarSonja">
                        <speaker>SONJA LOKAR:</speaker>
                        <p>Mislim, da ta naša razprava kaže na kar visoko stopnjo medsebojnega
                           nezaupanja takrat, ko bi to zaupanje morali graditi, ker ga potrebujemo.
                           Potrebujemo ga preprosto zato, da bi bili sposobni hladnokrvno,
                           premišljeno in strpno opraviti pogajanja in to hladno glavo in dobre
                           živce bomo v teh pogajanjih brez dvoma zelo potrebovali. Zato pač
                           sprejemam del kritike opozicije na vlado, da ni storila vsega, da bi
                           takšno nezaupanje razpršila in nas ni opremila z vsemi podatki, ki bi nam
                           omogočali, da zaupamo v tisto, kar namerava v teh pogajanjih storiti.</p>
                        <p>Za mene ni nobenega dvoma, da so prioritete urejanja odnosov s Hrvaško:
                           meja brez incidentov, pravice naših državljanov na Hrvaškem in tistih
                           ljudi, ki živijo ob meji, delavcev in upokojencev na obeh straneh meje;
                           seveda tudi maloobmejni promet, medsebojna menjava, lastnina in vse
                           drugo. Mislim pa, da nobenega od teh vprašanj ne moremo reševati v
                           kratkovidni perspektivi predvolilnih bojev. Gre za zadeve, ki jih je
                           treba dolgoročno modro urediti, da se nam ne bodo vedno znova vračale kot
                           nerešen problem na pogajalsko mizo.</p>
                        <p>Nekaj več bi rada rekla o problemu meje. Prepričana sem, da je bil
                           načelno problem naše meje s Hrvaško urejen, saj je vendar Slovenija
                           priznana, mednarodno priznana država in take države ni, če nima urejenih
                           meja. Vendar pa, da so tehnični problemi, povezani s konkretno
                           določitvijo meje, razmeroma zapleteni. Nekaj incidentov, ki so se že
                           zgodili, kaže, da to ne bo preprosto vprašanje in reševali ga bomo v
                           trenutku, ko je naša soseda izjemno občutljiva, in to iz objektivnih
                           razlogov. Verjamem in vem, da je na Hrvaškem precej političnih sil, ki bi
                           jim ta trenutek zelo prav prišel navidezno šibek nasprotnik, nad katerim
                           bi lahko izživeli kakšno svojo bolečino. Priložnosti, da to počnejo, jim
                           preprosto ne smemo ponuditi. Zelo me pa tudi skrbi, ker je na Hrvaškem v
                           delu tiska - ne vem, če spremljate hrvaški tisk - to je že kar pomemben
                           del tiska, nastala kar huda gonja proti Sloveniji. Javno mnenje na
                           Hrvaškem se v bistvu pripravlja na agresivno ukrepanje proti Sloveniji.
                           Skrbi me tudi zato, ker so v Sloveniji tudi ljudje, morda celo na
                           odgovornih položajih, ki so pripravljeni najprej streljati in šele potem
                           vpiti stoj.  Mislim, da je meja s Hrvaško tehnično in politično zelo
                           občutljiv problem, toda, če se bosta dve državi obnašali kot bedasta
                           kmečka gospodarja, ki zaradi spornega metra zemlje zapravdata kmetijo,
                           potem je to neodpustljiva neumnost. In te neumnosti ne smemo
                           narediti.</p>
                        <p>Bojim se, da tako kot smo se zdaj lotili te zadeve, da se peljemo točno v
                           to smer in ne bi rada videla, da bi naš uspeh, da smo se iz jugoslovanske
                           krize in nesreče izvili brez hudih žrtev, zdaj kronalo  življenje, v
                           katerem bodo naši otroci umirali zaradi nekakšne svete Jere ali najboljša
                           leta svojega življenja prebili na straži ob 700 km dolgi, nevarni in
                           nemirni meji. Zato predlagam, da to razpravo nekako sklenemo takole, da
                           moramo storiti vse, da se okrepi medsebojno zaupanje glede tega vprašanja
                           med strankami, med vlado, parlamentom in komisijo, predsedstvom zato, da
                           bomo lahko svoje nacionalne interese strpno in hrabro branili in
                           ubranili. Mislim, da je treba storiti vse in da je to naloga tega
                           parlamenta, da se ohlajajo strasti in da se preprečijo zaletavosti tudi z
                           naše strani. O eni izmed takih je zdaj pravkar govoril tudi gospod Juri.
                           Mislim tudi, da moramo ohraniti vse naše možnosti, da se lahko pogajamo s
                           hladno glavo in da branimo svoje interese, vendar da se zavedamo, da
                           imajo interese tudi drugi in da brez dogovora pač ni rešitve problemov,
                           kjer se interesi razhajajo.</p>
                        <p>Nazadnje bi podprla tudi predlog, mislim, da ga je dal kolega Pahor, da
                           organiziramo skupščinsko  misijo dobre volje za ustvarjanje
                           dobrososedskega, miroljubnega in strpnega vzdušja za pogajanja, ki so
                           pred nami v Sloveniji in na Hrvaškem. To bi mogoče odpomoglo, da se huda
                           kri, ki se je že začela dvigati na obeh straneh, malo poleže. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospe Sonji Lokar. Zdaj pa gospod Tomše.</p>
                     </sp>
                     <sp who="#sp.TomšeIvan">
                        <speaker>IVAN TOMŠE:</speaker>
                        <p>Hvala lepa. Gospod predsednik, gospe in gospodje! Rad bi samo nekaj
                           besed. Prva zadeva je tako imenovana bolj proceduralna, druga zadeva je
                           vsebinska. Prvo. Moje osebno izhodišče je, da je Slovenija država, da je
                           Hrvaška država in da je Hrvaška tako država kot so Avstrija, Nemčija ali
                           katerakoli druga država in da se bom jaz do državljanov Republike Hrvaške
                           vedno obnašal tako kot do vseh drugih državljanov drugih držav Evrope ali
                           sveta.</p>
                        <p>Ta uvod sem naredil zaradi tega, kajti tudi vladni in nekateri uradni
                           organi države Slovenije se obnašajo drugače, kadar gre za vprašanje
                           državljanov Republike Hrvaške, ki pridejo v Slovenijo kot v primerih,
                           kadar pridejo v Slovenijo pravi "tujci", kajti sosednji državljani so še
                           vedno za nas morda sodržavljani iste države. Torej izhodišče zame je:
                           vsak državljan Hrvaške, ko pride v Slovenijo, se mora upoštevati kot
                           tujec in po vseh pravilih mora biti za bivanje prijavljen kot v tuji
                           državi.</p>
                        <p>In če grem k proceduralnim zadevam. Ne vem, mi smo pripravljeni danes
                           nekaj ur debatirati na osnovi ustnih informacij, ki smo jih dobili in
                           dobili smo poročilo Komisije za mednarodne odnose. Sprašujem, na osnovi
                           katerega gradiva smo danes razpravljali in če je osnova tega gradiva
                           memorandum, zakaj ga nismo dobili na poslanske klopi. Včasih smo določeno
                           gradivo prebrali in ga vrnili, če je to take narave, bi ga prebrali in
                           vrnili - velika večina poslancev memoranduma torej nima.</p>
                        <p>Drugo, kar bi rad ugotovil. Seznanjen sem bil delno z razpravo, ki je
                           bila na Komisiji za mednarodne odnose. Sam pa tudi ugotavljam, da
                           nekatera ministrstva niso sodelovala pri nastajanju tega memoranduma.
                           Konkretna informacija je, da Ministrstvo za varstvo okolja in urejanje
                           prostora ni sodelovalo pri vprašanjih, ki so povezana z jedrsko
                           elektrarno Krško, ampak da je bilo v memorandum vnešeno tisto, kar je
                           bilo v vladnih krogih usklajeno z energetskim ministrstvom. Ne gre samo
                           za vprašanje, ali je dovolj ali ni dovolj usklajen ta memorandum v vladi,
                           kajti to je stvar vlade. Mislim, da gre za problem, ki smo ga danes tu
                           doživeli, da gre za neusklajenost parlamenta.  V parlamentu ni samo ena
                           komisija, ki se imenuje Komisija za mednarodne odnose, ki je najbrž
                           matična za ta dokument. Najbrž je še cel kup drugih komisij in odborov,
                           ki bi zanesljivo morali obravnavati memorandum in ga oceniti s svojih
                           zornih kotov.  Zaradi vsega tega, kar sem zdaj rekel, se globoko strinjam
                           s predlogom gospoda Pintarja. V njegovem predlogu je platforma in  na
                           osnovi te platforme se šele potem  te stvari urejajo s sosednjo državo
                           Republiko Hrvaško.</p>
                        <p>Iz vsebinskih razlogov sem se oglasil tudi k temu, kajti ugotovil sem, da
                           naj bi se - če to ne drži, prosim da me popravite - v tem memorandumu
                           tudi dotaknili jedrske elektrarne Krško na ta enostaven način, da bi
                           ustanovili državno komisijo, ki bi se začela ukvarjati s problemi jedrske
                           elektrarne Krško.  Proti tako poenostavljeni zadevi izrecno protestiram,
                           kajti jedrska elektrarna Krško je objekt, ki bo tej državi Sloveniji
                           povzročil še nekaj stoletni glavobol.  Zato je treba predvsem pogajanja o
                           tako delikatnem objektu temeljito pripraviti v parlamentu. Naj povem samo
                           dve, tri zadeve, ki jih imam v mislih. Zame ni vseeno ali je platforma za
                           pogajanje s sosednjo državo ali je Nuklearna elektrarna Krško legitimno
                            zakonito zgrajen objekt dveh bivših republik jugoslovanske države ali
                           gre za politično tovarno, zgrajeno brez ustreznih, ali pa drugače
                           povedano, na črno zgrajen objekt. Če gre za črno gradnjo, to moramo
                           Slovenci najprej sami razčistiti, potem so posledice drugačne kot če gre
                           za objekt, ki je legalno zgrajen v državi. To pravniki verjetno bolje
                           obvladate in veste  kaj to pomeni, mislim pa da je veliko indicev, da gre
                           za zelo resno vprašanje črnograditeljstva jedrske elektrarne Krško.</p>
                        <p>Drug problem, ki se meni postavlja, kadar bi se osebno pogajal o tem
                           objektu je, da so vsi jedrski objekti v državi Sloveniji. Zlasti
                           poudarjam vsi jedrski objekti; poleg jedrske elektrarne Krško je tu še
                           začasno skladišče, beri dologoročnejše odlagališče. Najbrž nekaj
                           desetletno odlagališče radioaktivnih odpadkov v jedrski elektrarni Krško.
                           Tu je tudi odprt problem Rudnika urana Žirovski vrh. Vsi ti trije
                           objekti, jedrski objekt z odlagališčem, pa zaprt rudnik so v Sloveniji.
                           To je dejstvo. Sosednja država se lahko zdaj elegantno izgone iz tega
                           problema, ki bo pustil težke ekonomske posledice države Sloveniji. In
                           najbrž je treba to zadevo temeljito pripraviti, preden gremo v kakršne
                           koli razgovore in pogajanja. Ne nazadnje ugotavljam iz sredstev javnega
                           obveščanja iz opozoril, ki jih daje tudi najvišje vodstvo elektrarne.
                           Predsednik KPO elektrarne g. Rožman je nekajkrat govoril o tem, da ne
                           servisiramo s financami jedrski objekt tako, kot bi ga morali, da bi
                           lahko varno obratoval. Ali v tem kontekstu lahko ugotovimo Slovenci, da
                           ga servisiramo enako kot Hrvatje ali bolje ali slabše ne vem, ampak treba
                           se je najbrž tudi o teh zadevah poglobiti, pripraviti ne pa preprosto
                           dovoliti, da se sestanemo, se začnemo nekaj pogajati, ne da imamo na tem
                           segmentu jasno izpostavljene probleme in cilje, ki jih  lahko v
                           pogajanjih dosežemo. Torej plediram, da resnično stvari pripravimo in ko
                           so pripravljene, jih verificirajmo v parlamentu in ko so verificirane, so
                           potem stvar pogajanj tistih, ki imajo pogajalske pravice. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Imamo zelo omejeno sklepčnost, da bi lahko nekaj sklepali. Očitno danes
                           ne bomo več, sodeč po dolgem zvoncu. Glede na to predlagam, da so jutri
                            predvideni dogovori v Zagrebu. Če ima kdo konkretno sporočilo, konkreten
                           predlog, ki bi naj ga morebiti še posredovali vladi, naj ga tukaj pove.
                           Sicer pa bi predlagal, da prekinemo današnjo sejo, kdor ima kaj nujnega
                           povedati ob nesklepčnem zboru, prosim naj pove, drugo pa bi nadaljevali
                           predvidemo naslednjo sredo, takrat, ko imamo sicer sklic in predvideno
                           nadaljevanje, glede na to, da so še štirje diskutanti prijavljeni.
                           Prosim, predlagal bi kratka sporočila, pa bi mi s to točko in razpravo k
                           tej točki poglobljeno in nedvomno koristno razpravo nadaljevali. Najprej
                           je g. Kreft. Tudi to bi poslali komisiji za mednarodne odnose, da bi se
                           do tega opredelila, sicer pa mi te točke ne moremo danes zaključiti.
                           Prosim g. Krefl.</p>
                     </sp>
                     <sp who="#sp.KreflIvan">
                        <speaker>IVAN KREFL:</speaker>
                        <p>Predlagam naslednjo zadevo. Glede na to, da smo res nesklepčni, bi kljub
                           temu predlagal naslednjo zadevo. Iz razprave vseh razpravljalcev, ki so
                           bili za tem govorniškim odrom je razvidno, da naši nacionalni interesi še
                           niso povsem jasni. Sploh nimamo platforme za pogajanja s Hrvaško. Po
                           drugi strani pa sprašujem, zakaj vlada tako hiti in hoče na vrat na nos
                           podpisati te pogodbe. Zato temu zboru predlagam, ker bo po vsej
                           verjetnosti vlada šla v Zagreb, da naš zbor sprejme sklep, ki se bi
                           glasil takole:</p>
                        <p>"Zaradi izboljšanja odnosov z republiko Hrvaško se lahko Vlada Republike
                           Slovenije o vseh odprtih zadevah pogovarja preliminiarno. Medtem ko pa
                           pogodbe o Pyrnski avtocesti in pa sporazum o državni meji pod nikakršnimi
                           pogoji jutri ne podpiše." (To je po mojih informacijah ta vlada tudi
                           jutri imela namen podpisati.)</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Prosim samo malo, jaz bi predlagal za kratka sporočila morebiti, kar je
                           še ob nesklepčnem zboru. To je bilo sporočilo vladi ali Komisiji za
                           mednarodne odnose. Žarko Pregelj.</p>
                     </sp>
                     <sp who="#sp.PregeljŽarko">
                        <speaker>ŽARKO PREGELJ:</speaker>
                        <p>Spoštovani, vladi sem včeraj poslal javno pisno v obliki javnega
                           protesta, kjer sem opozarjal, da je bil pri celotni proceduri v zvezi z
                           memorandumom kršen zakon o zunanjih zadevah. In pri tem stališču še vedno
                           vztrajam in v kolikor bi bil zbor sklepčen in da bi bila razprava
                           normalna, bi to v bistvu lahko tudi dokazoval. V glavnem je bila ta
                           razprava danes  v bistvu nekako s soglasjem tudi komisije prinesena na ta
                           zbor, ker komisija ni zmogla več opravljati svojega dela. Za odločitvami
                           komisije ne stoji odločitev parlamenta. Prej je že g. Pintar omenil, da
                           nam manjka platforma. Komisija je obravnavala tak kup papirja, ki se mu
                           reče sicer strategija, v bistvu je analiza odnosov in resnica je ta, da
                           skupščinski zbori nikoli niso o tem razpravljali. In ker so notri zelo
                           vsebinska in problematična vprašanja, bi bilo prav, da o tem sklepajo vsi
                           trije zbori slovenske skupščine. Dokler ne bo to narejeno, bo vsako
                           dogovarjanje s sosednjo državo zelo vprašljivo, sploh pa v obliki
                           memoranduma, ki v resnici sploh ni memorandum, ampak je mednarodna
                           pogodba. Memorandum vsebuje sporazume, delno je k tem sporazumom
                            Komisija za mednarodne odnose - kot zakon o zunanjih zadevah predvideva
                           - že dala soglasje, deloma pa ne in v resnici je memorandum navadna
                           prevara, da se razumemo. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Prosim lepo, gospod Emil Milan Pintar ima repliko.</p>
                     </sp>
                     <sp who="#sp.PintarEmilMilan">
                        <speaker>EMIL MILAN PINTAR:</speaker>
                        <p>Imam repliko na formulacijo, ki jo je dal gospod Krefl, čeprav v bistvu
                           mislim, da lahko podprem njegovo intencijo. Gre za naslednjo formulacijo.
                           Prepričan sem, da v parlamentu in vlada na drugi strani  moramo imeti
                           neko jasno razmejitev, za kaj je kdo pristojen in za kaj je kdo
                           odgovoren. Na eni strani mislim, da mi rabimo platformo, na drugi strani
                           pa seveda formulacija, ko mi vladi rečemo, da se lahko pogovarja, ne sme
                           se pa nič zmeniti, nikakor ni vzdržna, ker je to neke vrste nezaupnica
                           vladi na tem področju. Mislim, da si ne moremo dovoliti takih formulacij.
                           Mi lahko samo opozorimo vlado, da nismo prepričani, da so za njenimi
                           potezami konzistentna načela, da bi radi ta načela videli, prediskutirali
                           in na zboru sprejeli. Vlada je pa vseskozi odgovorna za to, kaj
                           konkretnega naredi v izvedbi teh načel. To je moja korekcija tej
                           formulaciji, ker ne bi rad, da je videti kot da mi vladi dajemo - razen
                           če kdo to izrecno seveda želi - da dajemo skozi enostransko formulacijo
                            nezaupanje za nekaj, kar je absolutno v vladni pristojnosti. Hvala
                           lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Gospa Mihaela Logar je želela repliko na Žarka Preglja.</p>
                     </sp>
                     <sp who="#sp.LogarMihaela">
                        <speaker>MIHAELA LOGAR:</speaker>
                        <p>Čeprav je zbor nesklepčen, moram ostro protestirati proti izjavi gospoda
                           Preglja, da komisija ni sposobna opravljati svojega dela. Na dveh sejah,
                           vsakokrat po štiri ure, mislim, da smo jasno poskušali ugotavljati, zakaj
                           ne moremo tega speljati in moram reči, da je imel gospod Pregelj  mnenje
                           oz. je bil edini, več ali manj edini in gospod Krefl, ki sta bila proti
                           sklepom. Drugi sklepi so bili sprejeti s petimi glasovi za. Zato
                           protestiram proti takemu načinu. Smo se pa s petimi glasovi za tudi
                           domenili, da so odnosi s Hrvaško pač malo širša zadeva in da naj jo torej
                           obravnava skupščina in da bo potem Komisija za mednarodne odnose
                           upoštevala vse razprave, ki bodo tukaj opravljene in mislim, da so bile
                           pozitivne za nas, pozitivne za zunanje ministrstvo. Moram pa reči, da se
                           niso popolnoma nič ločevale od tistih razprav, ki so do sedaj potekale
                           tudi v Komisiji za mednarodne odnose. O vseh teh zadevah smo se na
                           Komisiji za mednarodne odnose pogovarjali.</p>
                        <p>Gospod Kolešnik je nanizal precej teh problemov. Ti problemi so bili na
                           naši komisiji zelo  na široko razpravljani. Verjetno pa prihaja do
                           nesporazuma tudi zato, ker ne vemo oz. si ne predstavljamo, o čem
                           govorimo, ker ne vemo, kaj memorandum je. Popolnoma se strinjam s tem.
                           Namreč, v začetku vam nismo povedali, da podpis memoranduma pomeni
                           začetek dogovarjanja o 25 sporazumih, ki so bili tukaj že sprejeti ali na
                           Komisiji za mednarodne odnose sprejeti kot pobuda. To se pravi, to je
                           skupen podpis 25 sporazumov, ne podpis sporazumov, ampak zelena luč za
                           pogovarjanje o vseh teh sporazumih. In to je sporazum o gospodarskem
                           sodelovanju, ki zajema vse te stvari, o katerih smo se pogovarjali. To je
                           sporazum o prehodu meje, to je sporazum o meji, to je sporazum o
                           socialnih zavarovancih, to je sporazum o krški nuklearki. Se pravi, za
                           začetek prihaja tu vlada s svojo platformo in mislim, da je
                           sprenevedanje, da tu govorimo, da vlada nima platforme, ker je platforma
                           v teh sporazumih. Če zahteva ta zbor platformo še enkrat, ima vso pravico
                           da jo zahteva, vendar se ne strinjam z gospodom Pintarjem, da bo to
                           platformo sestavila komisija, pač pa jo bo sestavljala vlada. Skupščina
                           in tudi komisija kot del skupščine je za to, da o tem debatira, jo zavrne
                           ali da jo sprejme.</p>
                        <p>Memorandum smo mi dali v službe, skupaj s temi izhodišči. zakaj niso bili
                           razdeljeni na klop, ne vem, bo verjetno treba vprašati v skupščinskih
                           službah. Moram pa vas opozoriti, da tudi če bi dobili ta memorandum na
                           klop, vam verjetno ne bi dosti pomagalo, ker tam notri piše: pod točko 1
                           sporazum o tem in tem in tem. Sporazum ni priložen, ker potem bi imeli
                           tak kup. So pa ti sporazumi, ki smo jih sprejemali v naši skupščini od
                           februarja ali od novega leta v vsem letu do danes. To so vse stvari, ki
                           so bile nekajkrat v tej skupščini že predebatirane.</p>
                        <p>Nekaj kritik je letelo tukaj na Komisijo za mednarodne odnose, da nismo
                           sporočali o sporazumu, ki smo ga dobili. Moram reči, da smo kot Komisija
                           za mednarodne odnose te materiale dobili od vlade, jih uvrstili na dnevni
                           red in striktno s stališča mednarodnih odnosov o teh sporazumih tudi
                           odločali. Nismo se spuščali v strokovne in mislim, da ni naša naloga kot
                           Komisija za mednarodne odnose, da bomo te sporazume dajali drugim
                           komisijam, ampak da je naloga vlade, da če je potrebno, te sporazume
                           spravi tudi skozi druge komisije. Zato vedimo, o čem se pogovarjamo in
                           mislim, da je nekoliko nekorektno. Zagotavljam, da smo kot Komisija za
                           mednarodne odnose svoje delo dobro opravili in korektno opravljali, da
                           nismo presegali svojih pooblastil in da bodo verjetno vsi tisti, ki to
                           oporekajo, morali zelo zelo dobro prebrati zakon o zunanjih zadevah, člen
                           59., 60. in 61. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Še nekaj rečem. Najprej glede memoranduma. Memorandum je
                           vlada naslovila na Komisijo za mednarodne odnose. Ni bil dodeljen zboru.
                           Če bi bil dodeljen zboru, bi ga dali razmnožiti poslancem. Ker pa je bil
                           dodeljen komisiji, ga komisija ni dodelila dalje, zato ga nismo
                           razmnožili. Smo ga prejeli in lahko na zahtevo poslancev obljubim, da bo
                           jutri razmnožen in razdeljen. Toliko glede tega. Sedaj pa kratko.</p>
                     </sp>
                     <sp who="#sp.AnderličTone">
                        <speaker>TONE ANDERLIČ:</speaker>
                        <p>Ali lahko kar od tukaj povem. Vlada ne določa katera komisija v
                           parlamentu naj nekaj obravnava...</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Družbenopolitični zbor nima dodeljenega, nimamo se kaj dogovarjati. Mi
                           smo ga sedaj prejeli na zahtevo poslanca Krefla. Mislim, da ga je Krefl
                           zahteval in ga bomo lepo razmnožili in dodelili, pika. Glede tega. Glede
                           drugih vprašanj. Mislim, da ne gre zato, da ne bi vedeli, kaj govorimo.
                           Mislim, da je vsak poslanec vedel, gre samo za različne poglede na
                           določene stvari. Očitno je ostalo veliko odprtih vprašanj. Tukaj pa samo
                           informiram. Stališč in sklepov, kakor jih je sprejela Komisija za
                           mednarodne odnose že 21. aprila, zbori skupščine niso sprejeli, zato
                           zares s strani skupščine niso sprejeta stališča, da bi lahko gradila
                           vlada na njih. Prav je zato, da se bo skupščina do tega opredelila,
                           upoštevaje tudi prispeli memorandum, kakor tudi novo poročilo Komisije za
                           mednarodne odnose, o katerem danes razpravljamo. Glede na to, da nismo
                           sklepčni, predlagam, da za danes prekinemo in da se do naslednje srede
                           pripravimo za morebitne kratke in konkretne predloge. Predloge bomo
                           posredovali Komisiji za mednarodne odnose. Prekinjam današnjo sejo.
                           Hvala.</p>
                     </sp>
                     <stage type="time">(SEJA JE BILA <time to="1992-09-29T17:30:00" xml:id="stage.t.20">PREKINJENA 29. SEPTEMBRA 1992 OB 17.30 URI</time> IN
                        SE JE <time from="1992-10-07T11:15:00" xml:id="stage.t.21">NADALJEVALA 7.
                           OKTOBRA 1992 OB 11.15 URI</time>.)</stage>
                  </div>
                  <div xml:id="div.1.1.2.15" ana="#PAR.TDR" n="2" corresp="#toc.2.16">
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Nadaljujemo z
                           <title>2. TOČKO DNEVNEGA REDA: USKLAJEVANJE PREDLOGA ZAKONA O
                              NEZDRUŽLJIVOSTI OPRAVLJANJA JAVNE FUNKCIJE S PRIDOBITNO
                              DEJAVNOSTJO</title>
                        po 306. členu Poslovnika Republike Slovenije. Prosim poročevalca
                           usklajevalne komisije. Če ga ni, naj povem sam, po poročilu DPZ ni treba
                           glasovati v tej zadevi. S tem smo mi volilno zakonodajo sprejeli.  </p>
                     </sp>
                     <stage type="time">(Seja je bila <time to="1992-10-07T11:17:00" xml:id="stage.t.22">končana 7. oktobra 1992 ob 11.17 uri</time>. 2. in
                        10. točka sta bili obravnavani na 49. in 50. seji zbora.)</stage>
                  </div>
               </div>
            </div>
         </div>
      </body>
   </text>
</TEI>
