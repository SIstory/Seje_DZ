<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="DZ-1991-Zasedanje-15">
   <teiHeader>
      <fileDesc>
         <titleStmt>
            <title>Evidenca zapisa seje</title>
            <title>Skupščina Republike Slovenije</title>
            <title>Mandat: 5.5.1990 - 23.12.1992</title>
            <title>SKUPNO ZASEDANJE VSEH ZBOROV SKUPŠČINE REPUBLIKE SLOVENIJE</title>
            <title>15. zasedanje (12. junij 1991)</title>
            <title>Elektronska izdaja</title>
            <editor>Državni zbor Republike Slovenije</editor>
            <respStmt>
               <persName>Andrej Pančur</persName>
               <resp>Kodiranje TEI in računalniški zapis</resp>
            </respStmt>
            <respStmt>
               <persName>Mojca Šorn</persName>
               <resp>Kodiranje TEI in računalniški zapis</resp>
            </respStmt>
            <respStmt>
               <persName>Mojca Šorn</persName>
               <resp>Pretvorba iz HTML v TEI</resp>
            </respStmt>
         </titleStmt>
         <publicationStmt>
            <publisher>Inštitut za novejšo zgodovino, Zgodovina Slovenije - SIstory</publisher>
            <distributor>DARIAH-SI</distributor>
            <idno type="URN">http://www.sistory.si/SISTORY:ID:</idno>
            <pubPlace>http://www.sistory.si/SISTORY:ID:</pubPlace>
            <pubPlace>https://github.com/SIstory/Seje_DZ/tree/master/</pubPlace>
            <availability status="free">
               <licence>http://creativecommons.org/licenses/by/4.0/</licence>
               <p>To delo je ponujeno pod <ref target="http://creativecommons.org/licenses/by/4.0/">Creative Commons Priznanje avtorstva 4.0 International licenco</ref>
               </p>
            </availability>
            <date when="2016-07-26+02:00"/>
         </publicationStmt>
         <sourceDesc>
            <biblStruct>
               <analytic>
                  <idno>viewns_Z7_J9KAJKG10O16B0I5G397E100G5_:form1:fieldSet1</idno>
                  <title>SKUPNO ZASEDANJE VSEH ZBOROV SKUPŠČINE REPUBLIKE SLOVENIJE</title>
                  <title>15. zasedanje</title>
               </analytic>
               <monogr>
                  <title>Evidenca zapisa seje</title>
                  <title>Skupščina Republike Slovenije</title>
                  <title>Mandat: 5.5.1990 - 23.12.1992</title>
                  <imprint>
                     <publisher>Državni zbor Republike Slovenije</publisher>
                     <date>(12. junij 1991)</date>
                  </imprint>
               </monogr>
               <ref target="https://www.dz-rs.si/wps/portal/Home/deloDZ/seje/evidenca?mandat=0&amp;type=sz&amp;uid=A776EB1C53910F82C1257C8D00255AD4">(<date>2016-04-12</date>)</ref>
            </biblStruct>
            <biblFull>
               <titleStmt>
                  <title>Evidenca zapisa seje</title>
                  <title>Skupščina Republike Slovenije</title>
                  <title>Mandat: 5.5.1990 - 23.12.1992</title>
               </titleStmt>
               <publicationStmt>
                  <publisher>Državni zbor Republike Slovenije</publisher>
                  <availability status="free">
                     <licence target="http://creativecommons.org/publicdomain/mark/1.0/"
                              xml:lang="slv">Avtorske pravice so potekle, delo je v javni
                        domeni.</licence>
                     <licence target="http://creativecommons.org/publicdomain/mark/1.0/"
                              xml:lang="eng">Public Domain Mark 1.0</licence>
                  </availability>
               </publicationStmt>
            </biblFull>
         </sourceDesc>
      </fileDesc>
      <encodingDesc>
         <projectDesc>
            <p>XML na portalu Zgodovina Slovenije - SIstory narejen v okviru izvajanja
               infrastrukturnega programa Inštituta za novejšo zgodovino</p>
         </projectDesc>
         <!-- Taxonomy za Sejne zapiske sej Skupščine Socialistične republike Slovenije, V-1.1, 2014-12-18, Andrej Pančur -->
         <!-- Taxonomy za Sejne zapiske sej Skupščine Socialistične republike Slovenije, V-1.1, 2014-12-18, Andrej Pančur --><!-- Taxonomy za Sejne zapiske sej Skupščine Socialistične republike Slovenije, V-1.1, 2014-12-18, Andrej Pančur --><xi:include xmlns:xi="http://www.w3.org/2001/XInclude" href="../taxonomy.xml"/>
      </encodingDesc>
      <profileDesc>
         <langUsage>
            <language ident="slv" xml:lang="slv">slovenski</language>
            <language ident="slv" xml:lang="eng">Slovenian</language>
            <language ident="en" xml:lang="sl">angleški</language>
            <language ident="en" xml:lang="en">English</language>
         </langUsage>
      </profileDesc>
      <revisionDesc>
         <change when="2017-01-16+01:00">
            <name>Mojca Šorn</name>: kodiranje <list>
               <item>front/div[@type='contents']//item[@n]/@xml:id</item>
               <item>body/div/div/div/div/@corresp</item>
               <item>body//div/@xml:id</item>
            </list>
         </change>
         <change when="2017-01-16+01:00">
            <name>Mojca Šorn</name>: kodiranje <list>
               <item>//p/stage/@type</item>
            </list>
         </change>
         <change when="2016-07-26+02:00">
            <name>Mojca Šorn</name>: kodiranje <list>
               <item>//stage[@type='time']</item>
               <item>//p/stage</item>
               <item>//docDate</item>
               <item>//timeline</item>
            </list>
         </change>
         <change when="2016-07-26+02:00">
            <name>Mojca Šorn</name>: preveril, dopolnil in dokončal kodiranje<list>
               <item>//front//*</item>
               <item>//div/@ana</item>
               <item>//stage</item>
               <item>//head</item>
               <item>//castList</item>
               <item>//docDate</item>
            </list>
         </change>
         <change when="2016-07-26+02:00">
            <name>Mojca Šorn</name>: konverzija docx2tei </change>
      </revisionDesc>
   </teiHeader>
   <text>
      <front>
         <div type="contents">
            <head>VSEBINA</head>
            <list rend="simple">
               <head>SKUPNO ZASEDANJE VSEH ZBOROV SKUPŠČINE REPUBLIKE SLOVENIJE (12. junij
                  1991)</head>
               <item>
                  <list rend="ordered">
                     <head>DNEVNI RED:                                              STRAN</head>
                     <item n="1" xml:id="toc.1.1">Informacija o aktivnostih v procesu osamosvajanja Slovenije in o
                        nekaterih aktualnih vprašanjih v zvezi s tem
                        ............................................ 1<list rend="simple">
                           <head>GOVORNIKI:</head>
                           <item>Alojz Peterle .......................................... 1</item>
                           <item>Ante Marković .......................................... 8</item>
                           <item>dr. Andrej Ocvirk ..................................... 16</item>
                           <item n="2" xml:id="toc.1.2">Seznam govornikov ...................................
                              II/1</item>
                        </list>
                     </item>
                  </list>
               </item>
            </list>
         </div>
         <div>
            <head>SEZNAM GOVORNIKOV</head>
            <head>SKUPNO ZASEDANJE VSEH ZBOROV SKUPŠČINE REPUBLIKE SLOVENIJE (12. junij 1991)</head>
            <castList>
               <head>GOVORNIKI:                                               STRAN</head>
               <castItem>
                  <actor xml:id="sp.MarkovićAnte">Marković Ante</actor>
                  ............................................. 8</castItem>
               <castItem>
                  <actor xml:id="sp.OcvirkAndrej">Ocvirk dr. Andrej</actor>
                  ........................................ 16</castItem>
               <castItem>
                  <actor xml:id="sp.PeterleLojze">Peterle Lojze</actor>
                  ............................................. 1</castItem>
            </castList>
         </div>
      </front>
      <body>
         <div xml:id="div.1" ana="#PAR.VsiZbor">
            <head>SKUPNO ZASEDANJE VSEH ZBOROV SKUPŠČINE REPUBLIKE SLOVENIJE</head>
            <div xml:id="div.1.1" ana="#PAR.Zasedanje" n="15">
               <head>15. zasedanje</head>
               <docDate>(<date when="1991-06-12">12. junij 1991</date>)</docDate>
               <timeline origin="#TL.1" unit="s">
                  <when synch="#stage.t.1" xml:id="TL.1" absolute="1991-06-12T16:15:00"/>
                  <when synch="#stage.t.2"
                        since="#TL.1"
                        absolute="1991-06-12T17:40:00"
                        interval="5100"/>
               </timeline>
               <castList>
                  <castItem>
                     <roleDesc>Sejo je vodil</roleDesc>
                     <actor xml:id="sp.ToplakLudvik">dr. Ludvik Toplak</actor>, <role>predsednik
                        Družbenopolitičnega zbora</role>.</castItem>
               </castList>
               <stage type="time">Seja se je <time from="1991-06-12T16:15:00" xml:id="stage.t.1">pričela ob 16.15 uri</time>.</stage>
               <div xml:id="div.1.1.1" ana="#PAR.DnevRed">
                  <div xml:id="div.1.1.1.1" ana="#PAR.TDR" corresp="#toc.1.1">
                     <sp who="#sp.ToplakLudvik">
                        <speaker>PREDSEDUJOČI DR. LUDVIK TOPLAK:</speaker>
                        <p>Spoštovane poslanke, spoštovani poslanci, gospe in gospodje, cenjeni
                           gostje in spoštovani predstavniki sredstev obveščanja!</p>
                        <p>Pozdrav velja tudi gostom, predsedniku Zveznega izvršnega sveta gospodu
                           Anteju Markoviću s sodelavci.</p>
                        <p>Pričenjam skupno zasedanje Zbora združenega dela, Zbora občin in
                           Družbenopolitičnega zbora Skupščine Republike Slovenije. Predsedniki
                           zborov smo skupno zasedanje sklicali v skladu s 83. členom poslovnika
                           Skupščine Republike Slovenije.</p>
                        <p>Razprave na tem zasedanju ni. Na skupnem zasedanju bodo dane</p>
                        <p>INFORMACIJE O AKTIVNOSTIH V PROCESU OSAMOSVAJANJA REPUBLIKE SLOVENIJE IN
                           O NEKATERIH AKTUALNIH VPRAŠANJIH IN POGLEDIH, POVEZANIH S TEM.</p>
                        <p>Informacijo bodo podali: Predsednik Izvršnega sveta Skupščine Republike
                           Slovenije gospod Lojze Peterle, prdsednik Zveznega izvršnega sveta gospod
                           Ante Marković in podpredsednik Izvršnega sveta Skupščine Republike
                           Slovenije dr. Andrej Ocvirk.</p>
                        <p>Obvestiti moram tudi vse, da bo zaradi dejstva, ker gospod Marković ne bo
                           govoril v slovenskem jeziku, njegov govor prevajan v slovenski jezik in
                           ga lahko poslušate na drugem kanalu, medtem ko obratno bodo prevajane
                           tudi vsem navzočim govori v slovenskem jeziku v srbohrvaščino, na prvem
                           kanalu. Na voljo imate slušalke, s pomočjo katerih lahko spremljate
                           informacije. Besedo ima gospod Lojze Peterle.
                           <stage type="vocal">(ploskanje)</stage>
                        </p>
                     </sp>
                     <sp who="#sp.PeterleLojze">
                        <speaker>ALOJZ PETERLE:</speaker>
                        <p>Spoštovani zbrani! Jaz vas bom moral prvič s tega mesta prositi za nekaj
                           potrpljenja. Že četrt ure hodi expoze iz Izvršnega sveta sem, ker smo še
                           ene popravke napravili, nimam še tukaj pisanega teksta, rad bi pa si s
                           tistim tekstom pomagal, čeprav mi ne bi bilo težko govoriti tudi
                           drugače.</p>
                        <p>Spoštovane poslanke in poslanci,</p>
                        <p>Tisztelt kepvišelok tisztelt holgyeim es uraim,</p>
                        <p>Spetabili delegate e delegati,</p>
                        <p>Pred pol leta sem v tej Skupščini poudaril, da je samostojna in neodvisna
                           Slovenija skupen projekt državljanov Slovenije s posebno soodgovornostjo
                           Skupščine, Predsedstva in vlade Republike Slovenije. Na tej predpostavki
                           in z upoštevanjem sklepov, stališč in odločitev Skupščine Republike
                           Slovenije o posameznih vidikih osamosvajanja Slovenije od sprejetja
                           zakona o plebiscitu pa do danes, smo v vladi uresničevali svoj del
                           dgovornosti s pripravo potrebnih pravnih osnov in s soustvarjanjem
                           gospodarskega ter potrebnega družbenopolitičnega okolja z vrsto
                           aktivnosti v naši republiki, v Jugoslaviji in v tujini.</p>
                        <p>Vlada je pripravila vse zakone, ki so ključnega pomena za osamosvojitev;
                           Skupščina Republike Slovenije je zadnje izmed njih sprejela 5. tega
                           meseca. V skladu s sklepi iste Skupščine se dograjuje še zakon o
                           republiški upravi. V kratkem bo končano delo pri pripravi zakonov, ki so
                           pravna podlaga procesa lastninjenja: gre za zakone ki urejajo
                           privatizacijo podjetij, Agencijo Republike Slovenije za privatizacijo,
                           Sklad Republike Slovenije za razvoj, vzajemni skladi, zadruge,
                           denacionalizacija. Vlada pripravlja še nekatere druge zakone, med njimi
                           zakon o stečaju, kapitalskih osebnih družbah ter protimonopolni
                           zakon.</p>
                        <p>Ob vseh teh zakonih, zlasti to velja za sprejete osamosvojitvene zakone,
                           ki omogočajo prevzem dejanske oblasti na območju Republike Slovenije,
                           moram vas - spoštovane poslanke in poslanci, verjetno pa še bolj gospoda
                           Markovića, ki je danes gost v tej Skupščini, spomniti, da je Slovenija v
                           vsem dosedanjem procesu osamosvajanja ves čas poudarjala odprtost do nove
                           jugoslovanske skupnosti in pripravljenost na sodelovanje (odprtosti v
                           svet ne bi posebej poudarjal, saj je le-ta za Slovenijo razvojni
                           imperativ).</p>
                        <p>Moram pa dodati, da je težko videti obetavno prihodnost v povezavi s
                           konfliktnimi žarišči, kjer se kršijo človekove in nacionalne pravice - od
                           ukinjanja kosovske avtonomije, prek blokade izvolitve novega predsednika
                           Predsedstva SFRJ do razglasitve tako imenovane Krajine na ozemlju
                           Republike Hrvaške in v zadnjem času tudi Republike Bosne in Hercegovine.
                           Za zdrave medsebojne odnose je treba priznati vsa dejstva, dejansko
                           stanje in nastale razmere v posameznih republikah in v Jugoslaviji kot
                           celoti; skratka, treba je izhajati iz realne ocene realnega stanja.</p>
                        <p>Dovolite mi, da na kratko povzamem predvsem tista prizadevanja slovenske
                           vlade, podprta s strani Skupščine Republike Slovenije, ki se nanašajo na
                           delovanje zvezne vlade:</p>
                        <p>- Resolucijo o razdružitvi smo ponudili vsem republikam, notificirati pa
                           smo tudi, zvezno skupščino in s tem Zvezni izvršni svet, katere organ
                           je.</p>
                        <p>- 9. januarja 1991 smo poslali ZIS-u memorandum o stališčih Izvršnega
                           sveta Skupščine Republike Slovenije za urejanje gospodarskih odnosov v
                           Jugoslaviji, podprtimi s sklepi Skupščine Republike Slovenije. V
                           memorandumu smo opozorili zvezno vlado, da ni pravočasno sprejela
                           ukrepov, s katerimi bi zagotovila izvedbo programa gospodarske
                           stabilizacije (s posebnim memorandumom smo že v avgustu 1990 opozorili
                           zvezno vlado na odmike pri uveljavljanju programa in zahtevali korekcije,
                           ki bi takrat, po našem mnenju, še mogle rešiti program, kar pa je zvezna
                           vlada ignorirala). Poudarili smo, da politični in gospodarski položaj
                           preprečujeta kontroliran prehod v tržno gospodarstvo in onemogočata
                           normalno gospodarsko sodelovanje v Jugoslaviji ter da politični razvoj v
                           Jugoslaviji kaže, da prihaja do oblikovanja različnih gospodarskih
                           sistemov, ki temeljijo na različnih ideoloških temeljit. V memorandumu
                           smo opozorili zvezno vlado, da dogajanja v Jugoslaviji ter rezultati
                           plebiscita o osamosvojitvi Slovenije obvezujejo slovensko vlado, da
                           Skupščini Republike Slovenije v takojšen sprejem predlaga ukrepe, ki bodo
                           zaščitili slovensko gospodarstvo in državljane Slovenije in ki bodo
                           zagotovili gospodarsko suverenost.</p>
                        <p>Ne nazadnje smo že v tem memorandumu zahtevali od zvezne vlade, da takoj
                           pripravi razmejitev finančnih sredstev ter notranjih in zunanjih dolgov,
                           poudarjajoč, da je sporazum o tem v interesu vseh jugoslovanskih
                           republik.</p>
                        <p>- 22. januarja 1991 smo poslali zvezni vladi odgovor na ocene in stališča
                           ZIS-a o razmerah v državi in o ukrepih za njihovo premostitev. V njem je
                           slovenska vlada vztrajala pri memorandumu in predlagala, da se ZIS po
                           potrebnih pogovorih pragmatično in praktično loti posameznih elementov
                           funkcioniranja federacije. Predlagali smo tudi, da se prehodno razdobje
                           razdeli v nekaj stopenj in da se pripravi program decentralizacije. Tak
                           postopek po našem mnenju  ne bi prejudiciral vsebine morebitnega
                           kasnejšega dogovora o skupnih elementih sodelovanja republik na novih
                           osnovah.</p>
                        <p>Ob razpadu plačilnega oziroma fiskalnega sistema, ki se je začel
                           septembra 1990 leta, trgovinski vojni s strani Republike Srbije, vpadu v
                           denarni sistem v decembru 1990 leta in zaradi nastajanja različnih
                           gospodarskih sistemov v Jugoslaviji, smo opozorili zvezno vlado, da ni
                           stvarnih možnosti za vzpostavitev t.im. "začetnega stanja" in da bo
                           slovenska vlada učinkovitosti ukrepov zvezne vlade vsebinsko in časovno
                           prilagajala ukrepe za zaščito slovenskega gospodarstva in državljanov
                           Slovenije.</p>
                        <p>- 27. februarja 1991 smo v odgovor na dopis predsednika Markovića
                           predsednikom vlad oziroma izvršnih svetov republik in pokrajin z dne
                           26.2., poslali zvezni vladi predlog za urejanje gospodarskih odnosov v
                           jugoslaviji v prehodnem razdobju. V njem smo predlagali zvezni vladi
                           izhodišča za ekonomsko politiko zvezne vlade, financiranje nalog zvezne
                           države v prehodnem razdobju ter izhodišča za razmejitev finančnih
                           obveznosti ter terjatev in za razmejitev pravic do ostalega
                           premoženja.</p>
                        <p>- 9. maja smo, ob upoštevanju razgovorov, ki smo jih imeli s predsednikom
                           Markovićem in njegovimi sodelavci 26.4. v Ljubljani, poslali zvezni vladi
                           predlog načel za ureditev medsebojnih pravic in obveznosti med Republiko
                           Slovenijo in federacijo. Načela se nanašajo na finančne obveznosti in
                           terjatve, razmejitev nefinančnega premoženja, ostale obveznosti in
                           opravičenja, opravljanje in financiranje poslov za Republiko
                           Slovenijo.</p>
                        <p>Zvezna vlada je na naš predlog načel odgovorila, da nima pooblastil za
                           urejevanje vprašanj, ki bi prejudicirala rešitev bodoče ureditve
                           jugoslovanske skupnosti, ter poudarila problematičnost in odgovornost
                           urejevanja bodočih odnosov v jugoslovanski skupnosti ter pomanjkanje
                           potrebnih podlag (v zadnjih sedemdesetih letih obstajanja država
                           Jugoslavija ni delala nobenih bilanc.)</p>
                        <p>Spoštovane poslanke in poslanci, glede na to, da so bila zelo deljena
                           mnenja o pobudi predsednika Markovića za njegov nastop v Skupščini R
                           Slovenije, moram reči, da smo v vladi to pobudo podprli, predvsem na
                           temelju zadnjega razgovora, ki sva ga imela s predsednikom Kučanom in dr.
                           Drnovškom pri g. Markoviću, ko je bilo (citiram izjavo ZIS-a za tisk)
                           "dogovorjeno da se Zvezni izvršni svet neposredno angažira pri iskanju
                           takih rešitev, ki ne bodo postavila pod vprašaj plebiscitne odločitve
                           slovenskega naroda".</p>
                        <p>V tem smislu so tekli tudi današnji razgovori med predsednikom Markovićem
                           in njegovimi sodelavci ter slovensko vlado o razreševanju konkretnih
                           problemov pri osamosvajanju Slovenije oziroma razpletu jugoslovanske
                           krize. Če naj na kratko ocenim potek dopoldanskih pogovorov s
                           predsednikom Markovićem in njegovimi sodelavci, potem naj rečem, da je
                           naš občutek, da zvezna vlada še vedno ne vidi vseh razsežnosti slovenske
                           plebiscitarne odločitve. Pri tem zlasti mislim na dvoje. Po eni strani ni
                           pravega razumevanja slovenske suverenosti, ki je edina podlaga za naše
                           prihodnje dogovore in sporazume z republikami - teh pa (to je 2. točka
                           nerazumevanja) Slovenija ni nikoli odklanjala in jih ne bo odklanjala
                           tudi po 26. juniju. Zavedamo se stvarnih pooblastil zvezne vlade, vendar
                           menimo, da je njeno razumevanje slovenskih procesov pomembno za
                           razreševanje jugoslovanske krize. Pogovori so potekali v strpnem ozračju,
                           sogovornike pa sem obvestil uvodoma, in to sedaj ponavljam, da smo se po
                           26. juniju pripravljeni pogovarjati o morebitnih novih povezavah (kakor
                           smo bili za to odprti tudi doslej ne glede na izid dosedanjih pogovorov).
                           Predlog predsednika g. Markovića na današnjem razgovoru, da nadaljujemo
                           razgovore pred 26. junijem, razumem kot njegovo pripravljenost za iskanje
                           rešitev v okvirih takih, novih povezav. Proces, ki ga začenjamo s
                           26.6.1991 je proces, ki ga bomo začeli iz nove kvalitete, ki bo, upamo,
                           približala čas rešitev in stabilnih odnosov v tem delu Evrope. Današnjo
                           prisotnost predsednika ZIS-a g. Markovića med nami v tej Skupščini zato
                           razumem kot izraz zavedanja zvezne vlade o njeni odgovornosti do
                           spoštovanja plebiscitne odločitve slovenskega naroda in državljanov
                           Slovenije.</p>
                        <p>  V vsem tem času je potekal proces osamosvajanja Slovenije po začrtani
                           poti. Osnovnih stvari iz osamosvojitvenih zakonov, ki omogočajo prevzem
                           dejanske oblasti na območju Slovenije - torej je v njih osnova nove
                           slovenske državnosti - ne bom ponavljal, saj ste pred kratkim o njih
                           razpravljali in jih sprejeli.</p>
                        <p>Dovolite pa mi, da danes izpostavim tista področja oziroma ukrepe, za
                           katere ste, kot kažejo zadnje razprave v Skupščini, še posebej
                           zainteresirani in področja, kjer prihaja umno sodelovanje z zvezno vlado
                           in z različnimi organi federacije še posebej do izraza.</p>
                        <p>Ustavimo se najprej pri gospodarskem sistemu. Fiskalna osamosvojitev
                           Slovenije je izvršena to je dejstvo. Pri carinah ZIS vztraja, da so
                           carine in druge uvozne dajatve izvirni prihodek federacije, zato (in ker
                           Republika Slovenija v skladu s sprejetim republiškim proračunom odvaja
                           sredstva v zvezni proračun samo v okviru sprejete kotizacije), zvezna
                           vlada onemogoča normalno carinjenje blaga v Republiki Sloveniji. Pri
                           fiskalnem sistemu in politiki se izvajajo naslednji gospodarski ukrepi:
                           uvedba lastnega sistema direktnih davkov, proračun Republike Slovenije za
                           leto 1991, zadrževanje prihodkov indirektnih davkov in carin, kotizacije
                           za zvezni proračun in kontrola njihovega vplačevanja, uvedba obveznic; v
                           pripravi pa, je zakon o davku od prometa proizvodov in storitev (ki pa ni
                           pomemben kot osamosvojitveni zakon).</p>
                        <p>Pri monetarnem sistemu in politiki Republika Slovenija do dneva
                           osamosvojitve ne posega v monetarni sistem in monetarno politiko. Z
                           dnevom osamosvojitve bodo uveljavljeni že sprejeti zakoni iz monetarnega
                           in bančnega sistema zakon o Banki Slovenije; zakon o bankah in
                           hranilnicah; zakon o predsanaciji, sanaciji, stečaju in likvidaciji bank
                           in hranilnic; zakon o Agenciji Republike Slovenije za zavarovanje
                           depozitov bank in hranilnic. Pomembno vlogo dajeta Banki Slovenije, kot
                           centralni banki tudi zakona o kreditnih poslih s tujino in o deviznem
                           poslovanju.</p>
                        <p>Z zakonom o Banki Slovenije Republika Slovenija prevzema v svojo
                           pristojnost monetarni sistem in politiko. To je osnovni zakon gospodarske
                           suverenosti s temeljnimi inštrumenti za vodenje gospodarske politike, ki
                           se nanaša na uravnavanje količine denarja v obtoku, uravnavanje
                           likvidnosti bank in hranilnic ter s tem gospodarstva, uravnavanje
                           likvidnosti plačil do tujine in pogojev delovanja deviznega tržišča,
                           izdaja bankovcev in kovancev. Na osnovi vrste razprav, strokovnih in
                           političnih, predlaga vlada postopno izvajanje monetarne samostojnosti
                           Republike Slovenije pri izdajanju bankovcev in kovancev tako, da bomo v
                           skladu s prehodnimi določili zakona o Banki Slovenije, v prehodni fazi
                           kot plačilno sredstvo še nadalje uporabljati jugoslovanske dinarje do
                           dneva X, do osamosvojitve, ko jih bomo zamenjali z vrednostnimi papirji,
                           ki jih je natisnila Republika Slovenija. Priprave za izdajo lastnega
                           denarja, katerega izdajatelj bo banka Slovenije, normalno tečejo. Za
                           pravno ureditev lastnega denarja so pripravljeni osnutki aktov, ki
                           urejajo vprašanja: poimenovanja denarne enote, uporabe denarne enote,
                           izdaje in osnovnih znamenj bonov Republike Slovenije ter izročitev bonov
                           Republike Slovenije v obtok.</p>
                        <p>Kar zadeva carine, je rešitev teh problemov možno iskati v več smereh -
                           od sporazuma na področju carinskega sistema oziroma carinjenja blaga,
                           prek različnih načinov plačevanja dela uvoznih dajatev in carin, do
                           prevzema carinske službe in carin s strani Republike Slovenije. Ob
                           memorandumu slovenske vlade zvezni vladi v januarju je Skupščina
                           Republike Slovenije sprejela sklep, da naj Republika Slovenija v celoti
                           prevzame sistem prometnih davkov, carin in carinskih dajatev.</p>
                        <p>Jugoslavija je članica številnih mednarodnih organizacij, podpisala pa je
                           tudi številne multilateralne in bilateralne sporazume. Z zveznimi organi
                           se želimo dogovoriti, da za Republiko Slovenijo še naprej veljajo vsi, s
                           strani SFRJ podpisani mednarodni sporazumi, kot tudi vse pravice in
                           obveznosti, ki izhajajo iz članstva v mednarodnih organizacijah.
                           Republika Slovenija bo, v skladu s svojim deležem v skupnem
                           jugoslovanskem prispevku, prispevala za izpolnjevanje vseh obveznosti iz
                           naslova članstva v mednarodnih organizacijah. Prevzema tudi vse
                           obveznosti, ki izhajajo iz veljavnih multilateralnih in bilateralnih
                           sporazumov, ki jih je tudi v njenem imenu sklenila Jugoslavija. Z
                           Gospodarsko zbornico Jugoslavije tečejo razgovori, v zvezi z delitvijo
                           preferencialnih plafonov za izvoz blaga v dežele Evropske skupnosti (pri
                           čemer so za Slovenijo posebej zanimivi plafoni za izvoz tekstila, mesa in
                           vina).</p>
                        <p>V zvezi z zunanjimi zadevami so bili opravljeni številni razgovori s
                           tujimi partnerji, kjer smo pojasnjevali in utemeljevali plebiscitno
                           odločitev slovenskega naroda in državljanov Slovenije. Med stališči, ki
                           jih je tujina na takšen ali drugačen način izražala ali zavzemala do naše
                           plebiscitne odločitve in do razreševanja jugoslovanske krize, je za nas
                           posebej pomembna deklaracija Evropskega parlamenta o Jugoslaviji. V njej
                           je Evropski parlament izpostavil pravico republik in celo avtonomnih
                           pokrajin do lastne politične prihodnosti, ob pogoju miroljubnega
                           uveljavljanja te volje, upoštevajoč zunanje in notranje meje. Nihče nam
                           ni oporekal pravice do samoodločbe, ki vključuje tudi pravico do
                           odcepitve. Večina tujih držav, s katerimi imamo stike, poudarja na prvem
                           mestu demokratizacijo in željo po mirnem razpletu razreševanja krize ter
                           pristaja na koncept zveze suverenih držav kot na primerno rešitev.
                           Poudarjanje formule, v kateri je bila enotnost Jugoslavije večkrat na
                           prvem mestu, pred demokratizacijo, ni prineslo želenega rezultata.
                           Obratno - omogočilo je, da so to formulo izkoristile tiste sile, ki ne
                           morejo prispevati k razvoju jugoslovanske skupnosti po evropskih
                           standardih.</p>
                        <p>Ob različnih priložnostih smo gospodu Markoviću kot predsedniku zvezne
                           vlade povedali, da Slovenija ni pripravljena razpravljati o uporabi
                           pravice do samoodločbe, da pa je pripravljena na pogovore o tem, kako bo
                           to svojo pravico uveljavila. Poudarili smo tudi, da se Slovenija zaveda
                           svoje odgovornosti - soodgovornosti za razplet jugoslovanske krize, da pa
                           ne more biti samo odvisna spremenljivka glede na interese in dejanja
                           drugih.</p>
                        <p>Kot sami sledite, se vladni predstavniki intenzivno pogovarjamo,
                           pojasnjujemo in utemeljujemo plebiscitne odločitve Slovenije tujim
                           partnerjem.</p>
                        <p>Zveznemu sekretariatu za zunanje zadeve predlagamo pogodbo z Republiškim
                           sekretariatom za mednarodno sodelovanje o ureditvi medsebojnih razmerij v
                           prehodnem obdobju, postavitev koordinacije med obema sekretariatoma ter
                           ustanovitev slovenske sekcije v Zveznem sekretariatu za zunanje zadeve in
                           v okviru diplomatsko-konzularnih predstavništev Jugoslavije. Na temelju
                           pogodbe med obema inštitucijama bi se določili stroški slovenskega
                           sistema ter s posebnim aneksom opredelili višina akontacij in poračuni.
                           Predlagamo tudi določitev deleža na premoženju federacije, s katerim
                           upravlja Zvezni sekretariat za zunanje zadeve in njegovo razdelitev v
                           naravi. Če sporazuma o prehodnem skupnem opravljanju nekaterih zunanjih
                           zadev ne bo, bo morala Slovenija vse zunanje zadeve opravljati sama.</p>
                        <p>Številni razgovori so bili opravljeni tudi z republikami. Pripravili smo
                           osnutek sporazuma o gospodarskem sodelovanju s posameznimi republikami in
                           osnutek plačilnega sporazuma; opravljeni so bili razgovori s Hrvaško,
                           Bosno in Hercegovino in z Makedonijo; tudi z Republiko Srbijo je bil
                           predviden razgovor, vendar so ga njeni predstavniki v zadnjem trenutku
                           odpovedali. Razgovori so bili osredotočeni predvsem v nadaljevanje
                           gospodarskega sodelovanja na način, kot ga predvidevata oba sporazuma;
                           načeloma so bile sprejete predlagane oblike bodočega gospodarskega
                           sodelovanja.</p>
                        <p>Pri infrastrukturi smo pripravili predloge za kontrolo letenja v zračnem
                           prostoru Republike Slovenije, izdajanje dovolilnic, ki jih za opravljanje
                           mednarodnega avtobusnega in tovornega prometa izdaja Zvezni sekretariat
                           za promet in zveze oziroma Gospodarska zbornica Slovenije, opravljanje
                           nalog Zvezne uprave za radijske zveze oziroma prevzemanje teh nalog s
                           strani Republiške uprave za telekomunikacije ter predlagali variantne
                           rešitve koriščenja tujih finančnih posojil.</p>
                        <p>Eno ključnih določil suverene države je njena dejanska sposobnost, da
                           nadzira svoje ozemlje in zagotavlja svojim državljanom varnost. Da bi ta
                           pogoj lahko izpolnila, bo Slovenija z dnem osamosvojitve na vseh svojih
                           mejah vzpostavila tak nadzor nad prehajanjem državne meje in mejni režim,
                           kot ga opredeljuje pravkar sprejet in po evropskih standardih oblikovan
                           zakon o nadzoru nad državno mejo. Ne glede na to, da bo v mejnih
                           stražnicah do sporazumnega odhoda ostala JLA - njena prihodnja vloga na
                           meji je še predmet dogovarjanja - bo Slovenija ob tem, ko bo spoštovala
                           čimvečjo kontinuiteto mednarodnih pogodb, ki jih je podpisala
                           Jugoslavija, uveljavila tudi novo vizno politiko do nekaterih azijskih,
                           bližnje - in daljnjevzhodnih držav, katerih državljani preko Slovenije
                           ilegalno prehajajo na zahod.</p>
                        <p>Kar zadeva Jugoslovansko armado na ozemlju Republike Slovenije, se je
                           potrebno dogovoriti o njenem postopnem umiku, o statusu, nalogah in
                           financiranju v prehodnem obdobju ter o odpustu državljanov Slovenije iz
                           nje po osamosvojitvi. Predlagamo, da bi postopno prevzeli objekte in
                           opremo do 31.12.1993 (prvo tretjino pa do 31.8.1991); prenesli urejanje
                           statusnih in socialnih pravic vojaških oseb v republiške organe do konca
                           leta 1991; predlagamo postopno zmanjševanje moštva in enot JLA (po
                           tretjinah na leto) do leta 1993. V prehodnem obdobju bi lahko JA za
                           potrebe Republike Slovenije varovala dosedanje mednarodne meje s
                           sosednjimi državami (zeleni pas) v skladu z novim zakonom Republike
                           Slovenije in opravljala preventivno kontrolo zračnega prostora.</p>
                        <p>Če pride to takega sporazuma, bomo financirali vojaške pokojnine  in
                           osebne dohodke zaposlenih aktivnih vojaških oseb, materialne stroške za
                           izvajanje pravkar omenjenih nalog ter nujno amortizacijo, ki je povezana
                           s tem.</p>
                        <p>Odpoklic državljanov Slovenije iz JA je z razglasitvijo samostojnosti
                           nujen. Če federacija sprejme predlog o opravljanju prej omenjenih nalog,
                           se je mogoče dogovarjati o služenju vojaškega roka v JA v Sloveniji - v
                           enotah sestavljenih iz državljanov Slovenije, s slovenskim poveljevalnim
                           jezikom - do konca leta 1993, v dolžini, kot jo določa republiški
                           zakon.</p>
                        <p>Spoštovane poslanke, spoštovani poslanci, cenjeni gostje. Vlada je v
                           okviru posamičnih projektov in v okviru projektnega sveta, ki ga je
                           oblikovala za pripravo, izvajanje in kontrolo procesa osamosvajanja
                           Slovenije, s pomočjo  svojih strokovnjakov in zunanjih sodelavcev, skrbno
                           pretehtala mnoge izračunljive zadeve, ki so potrebne za vladno odločanje
                           in vaše odločitve. Ko pravim to, bi rad povedal tudi naslednje: usodne
                           odločitve, ki so pred nami, kljub vsemu, kar je moč izračunati in
                           predvideti, segajo tudi na področje, kjer vsega ni moč predvideti in vseh
                           odločitev ni mogoče natančno preveriti. Tudi to dejstvo upoštevamo pri
                           prevzemanju odgovornosti za prihodnost Slovenije. Vsem prav lepa hvala za
                           pozornost. <stage type="vocal">(Ploskanje.)</stage>
                        </p>
                     </sp>
                     <sp who="#sp.ToplakLudvik">
                        <speaker>PREDSEDUJOČI DR. LUDVIK TOPLAK:</speaker>
                        <p> Hvala lepa gospodu Lojzetu Peterletu. Besedo ima gospod Ante Marković,
                           predsednik ZIS. <stage type="vocal">(ploskanje)</stage>.</p>
                     </sp>
                     <sp who="#sp.MarkovićAnte">
                        <speaker>ANTE MARKOVIĆ:</speaker>
                        <p>
                           <stage type="comment">(Prevod)</stage> Spoštovane poslanke, spoštovani poslanci!
                           Dovolite mi, da se na vas obrnem v imenu Zveznega izvršnega sveta in v
                           svojem lastnem imenu in da vam izrazim svoje zadovoljstvo, ker imam
                           priložnost, da govorim v Skupščini Republike Slovenije.</p>
                        <p>Moram najprej razložiti kako je sploh in zakaj je prišlo do tega pogovora
                           in prav tako bom prisiljen razložiti še nekatera druga vprašanja povezana
                           z današnjimi temami ter s predhodnim govorom. Ideja in razlogi, kako naj
                           se organizira pogovor z vašo skupščino so prišli med pogovorom
                           predstavnikov Republike Slovenije in predstavnik ZIS-a, ki je bil
                           neposredno po obisku predstavnikov Evropske skupnosti v Jugoslaviji in
                           pogovorov, ki smo jih takrat imeli.</p>
                        <p>Takrat in v kontekstu razreševanja vseh vprašanj, ki so pred nami do 26.
                           junija in za tem je bila s strani enega od sogovornikov na slovenski
                           strani dana ideja, da bi bilo dobro, če se ZIS, vezan s konkretnimi
                           odločitvami obrne s pismom na Skupščino Slovenije in je tedaj na osnovi
                           moje pripombe, da z nobenim pismom ne bi mogli razložiti tistega o čemer
                           smo se mi s predstavniki Slovenije (Kučanom, Drnovškom in Peterletom)
                           dogovarjali več kot 6 ur, da se tega ne da enostavno razložiti v navadnem
                           pismu, takrat se je rodila ta ideja, da se ZIS obrne na vas s pismom
                           (upam da ste vi seznanjeni s tem pismom in njegovo vsebino) in da se s
                           tem pismom ponudi sodelovanje predsednika ZIS-a in članov ZIS-a na
                           Skupščini Slovenije, ne le da vas seznanimo z našimi stališči, ampak da
                           smo pripravljeni odgovarjati na vaša vprašanja, da smo pripravljeni na
                           diskusijo o kateremkoli vprašanju, za katerega menite da je pomembno, v
                           tisti obliki, ki jo boste vi določili kot najbolj racionalno.</p>
                        <p>Popolnoma potrjujem to opredelitev tu navzočih članov ZIS-a in mojo
                           osebno pripravljenost za takšno razpravo. Dovolite, da nekaj okvirno
                           povem preden grem na konkretna vprašanja, za katera mislim, da je o njih
                           treba nekaj povedati.</p>
                        <p>Proces reform in demokratizacije naše družbe, ki teče že več kot dve leti
                           in ki je kot proces demokratizacije naše družbe omogočil tudi
                           večstrankarske volitve v vseh republikah in tudi v Sloveniji; ne glede na
                           to, koliko je to komu všeč ali ne; verjetno se boste strinjali, da je ta
                           proces formalno sprožila, kreirala in operacionalizirala ta vlada, katere
                           predsednik vam danes tukaj govori. Že takrat, v prvem govoru tedanjega
                           mandatarja v Skupščini Jugoslavije je bilo najavljeno, da bo proces
                           sprememb in trasformacije ene družbe v drugo, enega sistema v drugi, zelo
                           kompliciran, zelo težak, zelo dolgoročen in da bo zahtevalo velike žrtve,
                           ekonomske in socialne, ampak, da se bo ta vlada do konca angažirala, da
                           žrtve ne bodo človeške in da ne bo padla niti kaplja krvi. Prav tako sem
                           že takrat (in tisti, ki imajo dovolj potrpljenja, da pogledajo, lahko
                           vidijo) v prvem inaguralnem govoru v Skupščini Jugoslavije, rekel, da
                           bodo krizni periodi, v katerih se bodo odpori tem reformam,
                           demokratizaciji in spremembam v družbi koncentrirali in da se bodo na
                           socialnih in ekonomskih problemih, kot osnovi, zbrale vse tiste sile, ki
                           bodo zainteresirane za ustavljanje procesa sprememb in za ustavljanje
                           procesa demokratizacije v naši družbi. Mi smo sedaj ravno v takšnem
                           časovnem obdobju. S tega stališča to, kar se sedaj dogaja, ni za nas
                           nobeno presenečenje. Mi smo se zavedali da se družba - ki se transformira
                           iz sistema, katerega osnova je bila družbena lastnina, dogovorno
                           gospodarstvo, samoupravljanje, ustavno pravni okvir, katerega vezivno
                           tkivo je bila ena stranka, ena partija, da ta transformacija takšne
                           družbe v popolnoma drugačno družbo, družbo, ki je bolj uspešna, ki je
                           zasnovana na ekonomskem pluralizmu, s privatno lastnino, na tržni
                           ekonomiji, novi organizaciji vloge države, ki se ne meša v gospodarske
                           subjekte, temveč z makroekonomsko politiko ustvarja okolje, v katerem
                           samostojni gospodarski subjekti odločajo, s pravno vlogo države in z
                           njeno spremembo v tej smeri, s človekovimi pravicami in svoboščinami, s
                           pravicami manjšin in pravicami republik ter z večstrankarskim političnim
                           sistemom, ki je konsistenten in ustreza pluralizmu lastnine in njegovi
                           privatizaciji - da gre transformacija oziroma izgradnja takšne nove
                           družbe v principu, lahko v dve smeri, na dva načina: ali s transformacijo
                           skozi program sprememb enega sistema in izgradnjo drugega, v kateremu se
                           proces sprememb s konsistentnimi programi vseh politik (od lastnine,
                           trga, spremembe države in družbe do političnega) v času in dinamiki,
                           zagotavlja s stabilnim procesom, ki ima tudi stabilizacijski program, kot
                           njegov neločljivi del. Takšen program sprememb, ki je bil v teku do
                           jeseni lanskega leta, je pokazal, da je možno izvesti takšno
                           transformacijo družbe, ob minimalnih ekonomskih, socialnih in političnih
                           in brez človeških žrtev.</p>
                        <p>Medtem so se zgodile velike spremembe in so dale pozitivne in negativne
                           rezultate v gospodarskem sistemu, v politiki, v državnem, socialnem,
                           političnem in človeškem pogledu. Na žalost so bile te reforme jeseni
                           lanskega leta ustavljene. Namesto da bi nadaljevali s transformacijo ene
                           družbe v drugo družbo s konsistentnim programom, seveda ob konsenzu vseh
                           moči, ki stojijo za tem programom, je naenkrat prišlo do tistega, kar je
                           druga stran medalje takega programa, to pa je, namesto transformacije
                           razpad sistema. Ta razpad sistema ne kaže nobene tendence da se ustavi,
                           na kakšni meji. Ta razpad sistema gre do atomov. Zato da bi na
                           atomiziranem stanju neke družbe ponovno formiral nov sistem. Cena takšnih
                           sprememb, cena takšne izgradnje neke nove družbe, se ne da izmeriti (na
                           gospodarskem, socialnem človeškem) to se ne da primerjati s ceno sprememb
                           oziroma transformacije. Spremembe so nastale takrat, ko je prišlo
                           predvsem do formiranja sedmih pravnih sistemov. Pravzaprav dovolite, da
                           tako rečem: V trenutku ko je Zvezni izvršni svet prišel v drugo fazo
                           programa transformacije  s predlogi, ki jih je dal v decembru leta 1989,
                           od katerih so, to se boste vi strinjali, imeli vsi korist, tudi Slovenija
                           in državljani Slovenije o katerem bi lahko zelo konkretno govorili tudi s
                           stališča življenskega standarda in s stališča stroškov življenjskih
                           stroškov in s stališča varčevanja in uporabe deviznih sredstev itd. Teh
                           rezultatov ne bi rad niti omenjal, ker izvršiti popolno liberalizacijo
                           trga, deregulacijo, liberalizacijo gospodarskih odnosov z inozemstvom,
                           enako z razvitimi državami, formirati devizne rezerve večje od 10
                           milijard dolarjev, ustvariti interno konvertibilnost valute ter doseči
                           vse to ob rušenju inflacije na nulto stopnjo, to ni bila enostavna pot,
                           toda ti rezultati so se  začeli negirati v trenutku ko je tisti del
                           programa, ki je predpostavljal pravno reguliranje odnosov v državi, ki
                           jih je Zvezni izvršni svet s predlaganimi amandmaji ustave Jugoslavije
                           želel regulirati in ki so bili onemogočeni v svojem izvajanju, s tem je
                           prišlo do pravnega razkoraka, prišlo je do pravne anarhije. Ta pravna
                           anarhija je pripeljala do gospodarskega kaosa in erozije in to je potem
                           seveda prebilo tudi plače in plačilni promet, proizvodnja je naenkrat
                           padla in pada še naprej (ta tendenca je še nazoča), erozija deviznih
                           rezerv je v takšnih pogojih grozila, da bo prav hitro izčrpala ogromno
                           bogastvo, ki ga je ta družba ustvarila v samo enem letu.</p>
                        <p>Ta blokada sprememb v sistemu in  njegove nadaljnje transformacije je
                           ogromna, ekonomska in socialna in na žalost v zadnjem času tudi
                           človeška.</p>
                        <p>Mi smo si zaradi tega prizadevali ob izdelavi novih programov, med
                           katerimi je tudi program 11/3, da stroške transformacije oziroma razpada
                           sistema zamenjamo ponovno s stroški transformacije. Vse to je pravzaprav
                           zahtevalo, da se paralelno v času pojava krize, izvrši določeno število
                           vzporednih aktivnosti, ki bi izhajajoč od suverenosti državljanov,
                           lokalnih samouprav, suverenosti republik in dogovornega reguliranja
                           skupnih funkcij, omogočilo ponovno funkcioniranje pravne države, ampak
                           neke nove Jugoslavije. To je pomenilo vrnitev na lastnino, njeno
                           transformacijo, (ki se je ustavilo) na demokratizacijo družbe preko
                           lastninsko demokracijo, skozi razvoj tržnega gospodarstva, vrnitev na
                           makroekonomske politike in njihovo konsistentnost in novo upravljalsko
                           strukturo, ki naj bi se, razvila v družbi v celoti. Človekove pravice,
                           svoboščine nacionalnih manjšin, narodov in narodnosti, naj bi v tem našli
                           pravi odgovor, ki ga zahteva sodobna družba. Zastoj v reformah, do
                           katerega je prišlo v tem časovnem obdobju, bi se lahko in se lahko rešuje
                           s številnimi vzporednimi kratkoročnimi, srednjeročnimi in dolgoročnimi
                           ukrepi. V tem smislu so nujni politični socialni in ekonomski ukrepi v
                           inozemstvu in v sami državi. V tem smislu je treba, začenši od
                           konstituiranja predsedstva Jugoslavije z izvolitvijo njegovega
                           predsednika oz. z njegovo proglasitvijo, preko izvajanja odločitev, ki so
                           bile sprejete s strani zvezne vlade ter predsedstva skupaj s predsedniki
                           soglasno do razreševanja problema Kosova, Knina, preko razreševanja vseh
                           žarišč, ki so v naši državi, je treba omogočiti ponovno vzpostavljanje
                           tistih delov sistema, ki so predpostavka za danes v svetu oz. v Evropi
                           civiliziran in civilizacijski način življenja. Glede tega, smo mi sedaj v
                           odločilnem obdobju. Pogovarjamo se ne samo o tem, kako vzpostaviti te
                           funkcije, pogovarjamo se ne samo kako preprečiti ali onemogočati žarišča
                           spopadov, temveč prav tako kako zagotoviti dolgoročne rešitve, ki bodo od
                           suverenosti republik naprej, omogočile konstituiranje takšne skupnosti v
                           Jugoslaviji, ki bo v interesu vseh njenih narodov, narodnosti in vseh
                           njenih državljanov ki bodo zagotovile Jugoslavijo brez meja - namesto, da
                           se borimo za medsebojne meje, bi se borili za odpiranje vseh meja, v
                           Evropo in svet in naše vključevanje  v sodobne in civilizacijske in
                           kulturne procese v Evropi in celem svetu.</p>
                        <p>Mi sem nismo prišli zato - ker gre sedaj za odločitve, ki jih je treba
                           sprejeti, za odločitve, ki so tudi časovno omejene - mi nismo prišli niti
                           preprečiti niti sankcionirati odločitve plebiscita (to ni naša pravica),
                           prav tako nismo prišli razsojati ali  arbitrirati. Mi smo prišli zato, da
                           bi povedali določena stališča, da bi vas seznanili z določenimi mnenji,
                           ki so izraz obveznosti, ki jih ima zvezna vlada glede zaščite interesov
                           vseh v tej državi, tudi interesov Slovenije dokler je v tej državi.</p>
                        <p>Za nas je pri tem osnovno vprašanje (spoštujoč vse pravice na
                           samoopredelitev in odcepitev in vse, kar ta vprašanja vsebujejo) za nas
                           je na prvem mestu vprašanje ali je odločitev o razdruževanju oz.
                           razdružitvi tudi odločitev o odcepitvi, ali je osamosvojitev s
                           suverenostjo republike ob izgradnji novih odnosov v neki novi skupnosti
                           Jugoslaviji. ZIS noče in ne želi, niti noče kogarkoli prepričevati naj
                           ostane v nekakšni bivši Jugoslaviji, niti nebi sam hotel ostati v njej in
                           v njen funkcionirati. Mi bi radi gradili neko popolnoma novo
                           Jugoslovansko skupnost, z novo vsebino, z novimi vsebinami, ki so
                           rezultati novega sistema in  z novimi odnosi, ki bodo plod
                           demokratizacije in suverenosti državljanov in njihovih republik. Pri tem
                           se popolnoma zavedamo, da je zaupanje predpostavka in interes, na katerem
                           je treba graditi vsebino bodočih odnosov, vendar brez uporabe sile in
                           nasilja, prostovoljno in v dogovoru, vključujoč tudi reforme institucij
                           sistema.</p>
                        <p>Mi smo se že lansko leto, kot vlada opredelili, (ne glede na to, kako bo
                           država organizirana), da moramo poiskati, če bo še naprej funkcionirala
                           kot ena država, ne  glede na to, ali je to skupnost ali kakšna druga
                           oblika, da je treba zahtevati eksteritorialnost njenih posameznih ustanov
                           in da je treba iti na dislokacijo teh ustanov po vsej tako organizirani
                           državi.</p>
                        <p>Ali sedaj v tem smislu odločitve, ki jih vi tukaj morate sprejeti 26.
                           junija ali naj bi te odločitve pomenile odcepitev ali razdružitev v
                           katerem teče ta proces vzporedno z drugim, v katerem se vrši
                           optimalizacija ali to pomeni, da bodo sprejete odločitve, ki pomenijo
                           enostransko odcepitev, kar pa v bistvu pomeni ali bo proces sprememb, ki
                           bi jih Slovenija rada realizirala potekal demokratično ali na silo. Na to
                           morate vi odgovoriti. Od vas je odvisno, (ker vi dajete odgovor na to)
                           kakšna pot bo tukaj izbrana. Če bo izbran proces, v katerem bo usklajevan
                           in optimiziran ta odnos, potem je po moje zelo jasno, - nihče v
                           Jugoslaviji pa niti Slovenija ni avtarhičen - 70 let življenja je
                           ustvarilo veliko vidnih in nevidnih zvez, sistemskih, infrastrukturnih,
                           gospodarskih, družinskih, prijateljskih in številne druge veze, ki se ne
                           morejo prekiniti kar tako, brez nadaljnega in takoj. Temveč edino v nekem
                           procesu demokratičnih sprememb - po našem mnenju gre tukaj za
                           optimalizacijo dveh procesov: procesa razdruževanja in procesa
                           združevanja, v katerem ni nujno vse funkcije prekiniti naenkrat zato, da
                           bi se popolnoma avtarkično formirale in potem iskali novi dogovori.</p>
                        <p>V tem procesu optimiranja se lahko zaključi, da številne od teh funkcij,
                           ne le da so zelo dobrodošle, da jih je treba uporabljati, temveč so tudi
                           nujne. Pri tem nihče vnaprej ne govori, katere so, toda očitno je, da je
                           na njih treba odgovoriti. S tega stališča je treba dati odgovor na
                           številna zelo praktična in prozaična vprašanja: ali in kaj se zgodi
                           26.junija s trgom? Ali boste ostali navzoči na jugoslovanskem trgu ali
                           ne? Če ostanete na jugoslovanskem trgu kako se bo obračunavalo, kaj je s
                           plačilnim sistemom? Če je to enotno tržišče kaj potem je s carinami? Kaj
                           je z valuto? Na kakšen način se bodo izvrševala plačila, kaj je z
                           monetarnim sistemom, fiskalnim sistemom, kaj je s proračunom? To so vse
                           vprašanja, na katera je treba (in številna druga) na katera je treba dati
                           številne odgovore.</p>
                        <p>Moram povedati, da Zvezni izvršni svet - gospod Peterle je pred kratkim
                           omenjal - da se je Izvršni svet Republike Slovenje obrnil na zvezni svet
                           s številnimi pismi; tudi zvezni izvršni svet se je obračal na izvršni
                           svet prav tako s številnimi pismi. Na žalost v določenem času lansko leto
                           smo imeli 7 pogovorov  o vojaških vprašanjih, pa niti enega pogovora o
                           gospodarskih in socialnih vprašanjih. Mi nismo začenjali teh vprašanj.
                           Prav tako moram povedati, da resnično v procese razdruževanja zvezni
                           izvršni svet ni bil vključen, ker nobenega akta glede tega tudi ni imel.
                           Ponovil bom in mislim, da je korektno in to sem tudi povedal vodstvu
                           Slovenije, da je bil sam značaj dokumenta o razdružitvi poslan samo
                           republikam; sploh ni bil poslan Jugoslaviji in njenim ustanovam; po mojem
                           mnenju, je bila to velika strateška napaka. Toda, mi bomo posledice
                           videli. To bi bilo treba narediti, ker dokler obstaja neka država, v
                           kateri se živi in katero valuto in devizne rezerve uporabljajo je bilo
                           treba tudi tem ustanovam poslati ta predlog. Jaz sem ob koncu aprila, ko
                           sem bil na pogovoru z vodstvom Slovenije, povedal, da mi takšnega
                           dokumenta nismo prejeli. Potem, mislim, da 9.maja, smo prejeli - ne ta
                           dokument, temveč pismo, v katerem Izvršni svet Slovenije zahteva odgovor
                           na vprašanja (jaz bom to nekoliko poenostavil, ne zamerite mi) ki se
                           nanašajo na delitveno bilanco Jugoslavije. Da bi lahko naredili delitveno
                           bilanco Jugoslavije, je treba narediti bilanco stanja. 70 in več let
                           nihče ni delal bilance stanja te države. V 40-tih in več letih po 2.
                           svetovni vojni v socialistični Jugoslaviji, na osnovi značaja lastnine,
                           družbenega značaja lastnine, se velikokrat ni upoštevalo kaj je čigavo.
                           Sedaj narediti nekaj takega, takšno opravilo zahteva zelo veliko časa. Mi
                           ne zavračamo, da to naredimo, ne glede na to ali se bomo razšli ali bomo
                           ostali skupaj. To je v interesu te države, da kadar gradi nov sistem s
                           privatno lastnino, da mora imeti ugotovljeno celotno lastnino in da zato
                           mora povsem jasno vedeti, kaj je to in kaj gre v bilanco stanja neke
                           države, ker je brez tega težko delati na kakršnikoli delitveni bilanci.
                           Sedaj sploh ne bom govoril o tem. Ko bo ta bilanca narejena, kdo se bo
                           potem usedel in se skregal okrog te delitve? Prav tako, nemogoče je reči
                           oprostite, ker vam moram to tako reči - mi dajemo kotizacijo 4,8 milijard
                           dinarjev za proračun. Ta proračun jaz ne bom govoril o armadi, ne bom
                           govoril o socialnih, ne bom govoril o drugih vprašanjih - toda ta
                           proračun vsebuje plačila državljanom na njihove varčevalne vloge. Javni
                           dolg Jugoslavije, ki je nastal iz varčevalnih vlog državljanov in ki
                           sedaj znaša približno 12 milijard, so porabile generacije pred nami in
                           vami. In tega denarja ni, državljani pa imajo pravico, da ga zahtevajo;
                           vsi državljani. Moram vas opozoriti, da te devizne varčevalne vloge bank,
                           ljubljanskih bank oziroma slovenskih bank (tukaj ne trdim, da so vsa
                           sredstva iz Slovenije) ampak slovenskih bank, po podatkih, ki jih imam
                           jaz, značajo 3,7 milijard dolarjev. Naš račun kaže, da je za
                           alimentiranje obresti državljanov, za plačevanje njihovih zahtevkov, v
                           tem letu treba zagotoviti 34 do 35 milijard dinarjev. Zvezni izvršni svet
                           je sprejel stališče, da nihče v tej državi nima pravice odvzeti ta
                           sredstva državljanom, ki so jih vložili in da ti državljani morajo dobiti
                           ta sredstva. Ne moremo zakopati glave v pesek kakor da teh obveznosti ni.
                           Kar se nas tiče, mi nimamo nič proti, da vsak vzame svoj delež in naj
                           potem on to garantira svojim državljanom. Toda zaenkrat te garancije nosi
                           samo skupna država.</p>
                        <p>Lahko bi vam še veliko tega našteval, toda naštel bom samo en primer od
                           mnogih, ki jih ne morem enostavno preskočiti. Gre pa za odpust vojakov iz
                           JLA in o rekrutiranju oziroma določanju rekrutov. Prosim, maloprej sem
                           omenil - sedemkrat smo se pogovarjali o teh temah. Moram vam povedati, da
                           se nikoli nisem ukvarjal s temi vprašanji. Znano je da sem jaz manager in
                           poslovnež.  Tokrat sem se moral s tem ukvarjati. Ne bom povedal vica, ki
                           sem ga takrat povedal, ki se pa ni nanašal na Slovence, ampak na Žide in
                           Nemce, in je ugotovljeno, da se po vojni Židje vojskujejo medtem ko Nemci
                           trgujejo. To sedaj nima zveze s tem. Avgusta lanskega leta, lepo prosim,
                           to si dobro zapomnite, avgusta lanskega leta so bili sprejeti ukrepi o
                           rekrutiranju (ko je bila sprejeta odločitev v Sloveniji  da zmanjša svojo
                           rekrutno kvoto). Te odločitve so zahvaljujoč zvezni vladi in njenem
                           predsedniku osebno, ki vam tukaj sedaj govori, te odločitve od avgusta
                           lanskega leta kljub temu, da so jih naknadno potrdili tudi zakoni, do
                           današnjega dne niso bile realizirane.</p>
                        <p>Zvezni izvršni svet, in jaz osebno, sem zahteval, kompromisen,
                           demokratičen, miroljuben, izhod brez uporabe sile iz tega začaranega
                           kroga, ki se vedno bolj zapira. Moram povedati, da smo sedaj vsi skupaj
                           pred zidom. Moram prav tako povedati, da ustrezni organi Slovenije niso
                           spoštovali niti enega dogovora, ki smo jih sprejeli. Moram prav tako
                           povedati, da smo zaradi tega sedaj v takšni situaciji jaz sicer ne vem po
                           čigavem scenariju in zakaj in jaz tudi ne maram tega izraza in ga nerad
                           uporabljam toda mi smo v situaciji, ko bo treba odločati; toda verjemite
                           mi, ni tega scenarija in njegovega cilja, ki zasluži eno samo prisilo in
                           samo nasilje in eno samo kapljo krvi.</p>
                        <p>Jaz vam sugeriram, seveda vi odločate, toda jaz vam sugeriram, vse dokler
                           se ne ustvari resnični proces razdruževanja, ki pomeni - če je njegova
                           konsekvenca odcepitev, če ni, je to nekaj drugega - toda če je njegova
                           končna konsekvenca odcepitev, je do tega časovnega obdobja treba najti
                           rešitev, s katero bo regulirano tudi služenje vojaškega roka ter vsa
                           vojaška vprašanja, ker brez tega, se bojim, bomo namesto demokratizacije
                           morali z nekimi drugimi sredstvi odločati. Kar pa se mene osebno tiče,
                           vam moram povedati, da nisem pripravljen  v tem primeru opravljati delo,
                           ki ga sedaj opravljam. Nobene sile ne bi radi imeli in je ne bomo
                           uporabljali. Jaz vas lepo prosim, premislite, dobro premislite, ali ni
                           pametno, ali ni modro vse dokler se ne izvede dokončna odločitev, ki
                           pomeni odcepitev (če je nujno, če bo to potrebno, toda jaz mislim, da bo
                           tu zmagal razum), da vse do takrat ni treba sprejemati odločitev, ki bi
                           lahko imele tiste posledice, ki jih nihče, ki želi dobro drugim in samemu
                           sebi, ne želi.</p>
                        <p>Mislim, da novi odnosi, na novih stališčih suverenih držav so proces; na
                           tem procesu je treba graditi tudi vse tisto, kar bi med nami za ta čas
                           morali razjasniti in tudi ta vprašanja. Mi smo se opredelili za
                           depolitizacijo, mi smo se opredelili za zmanjšanje, mi smo se opredelili
                           da se tudi okoli armijskih vprašanj, kot enem od 4 največjih vprašanj,
                           dogovorijo bodoči odnosi. Pri tem imamo v platformi, ki jo izdelujemo
                           tudi svoja stališča. Pri tem mislimo, da je bistveno ali v tem procesu
                           imamo kontinuiteto ali diskonuiteto in tudi diskonuiteto države.</p>
                        <p>Če gremo na kontinuiteto države - ne glede na to, če bo končni zaključek
                           nekaj drugega - potem se mi zdi, da bomo na neki skrajno miroljuben in
                           demokratičen način lahko našli pozitiven izhod tudi iz te krize in da
                           bodo odločitve 26.6.1991 začetek nekega procesa, v katerem se bodo
                           formirali novi odnosi v državi in v katerih bo Slovenija in njena
                           skupščina dala svoj pozitiven, konstruktiven prispevek pri formiranju teh
                           novih  odnosov. Moram povedati še nekaj, kar je povezano s tem terminom.
                           Mi imamo zelo jasne signale evropske skupnosti in sveta, da je navzoč
                           proces spremljanja sprememb v Jugoslaviji in bi jih prav tako lahko
                           uporabili pri našem odločanju.</p>
                        <p>Moram vam povedati, da je odločitev evropske skupnosti, ki bo potrjena
                           27. in 28. na zasedanju Sveta evropske skupnosti, na katerem bodo
                           predsedovali ali sodelovali predsedniki držav in vlad, da je odločitev iz
                           pisma predsednika Busha predsedniku jugoslovanske vlade in telefonskega
                           pogovora jasna, to sporočilo je jasno. Lahko bi vam sedaj prebral
                           stenogram pogovora, ki je bil v Beogradu s predstavniki Evropske
                           skupnosti Delorom in Santerom; sta popolnoma jasno in nedvoumno povedala,
                           da se evropska skupnost prizadeva in podpira Jugoslavijo, ne glede na to,
                           kakšna bo in kakšne odnose bo vzpostavljala - ali bo to skupnost držav
                           ali kakršnakoli druga oblika - da si prizadeva za Jugoslavijo, brez
                           sprememb zunanjih in notranjih meja, za Jugoslavijo, ki bo svoje notranje
                           probleme reševala po demokratični poti in z demokratičnimi sredstvi, ki
                           si prizadeva za to, da se rešijo problemi v Predsedstvu Jugoslavije, prav
                           tako na ustrezen in demokratičen način, da se vse odločitve sprejemajo v
                           okviru institucionalnega sistema brez enostrankosti, z dogovori in da se
                           naredi vse, kar je možno, da se da politična podpora programu reform
                           zvezne vlade (celo imenovali so ga po imenu vašega gosta, ki vam sedaj
                           govori).</p>
                        <p>Glede tega je bil predsednik Komisije evropske skupnosti Delor zelo
                           jasen. Evropska skupnost je pripravljena pomagati Jugoslaviji, da začne s
                           procesom asociacije Jugoslavije z Evropo, pri čemer jugoslovanski
                           državljan postaja  evropski državljan, Evropska skupnost pa garantira
                           politično  ekonomsko in ostalo varnost varčevalcem in kapitalu Zahodne
                           Evrope in sveta. On je povedal, da so pripravljeni, da če bo  program
                           zvezne vlade imel podporo angažirati  začenši od mednarodnega monetarnega
                           fonda preko programa dolgov v pariškem klubu do (kakor je on povedal)
                           novih sredstev, ki bi jih Evropska skupnost angažirala in s katerimi bi
                           garantirala konvertibilnost jugoslovanskega dinarja. Oni zahtevajo, ker
                           imajo  to sejo 27. in 28. junija (to je slučajno en dan za vašimi
                            odločitvami), da jim mi do takrat damo svoja stališča glede tega, da jim
                           damo svoje predloge. Morate vedeti, da ta svet zaseda enkrat na pol leta.
                           Naša ocena je, da celo če bi mi imeli politični konsenz, po katerem
                           Jugoslavija ostane takšna kot je (kar mi ne predlagamo), v kateri se
                           nadaljuje proces reform in njene demokratizacije, v kateri je dosežen
                           konsenz na programih reform Zveznega izvršnega sveta, da brez tuje
                           podpore nihče ne more ustaviti nadaljnega padca proizvodnje in družbenega
                           proizvoda (po naši oceni 50 in več kot 50%) nihče ne bo mogel ustaviti
                           gospodarskega kolapsa in nihče ne bo mogel ustaviti milijonov delavcev na
                           cestah, ki bodo odpuščeni in nihče ne, bo mogel ustaviti in preprečiti
                           socialne eksplozije. Slučajno je od odločitve v vaši Skupščini  od vas
                           odvisno, ali bo ta podpora dana Jugoslaviji, in s tem tudi Sloveniji, ali
                           ne bo dana. Po naši oceni bomo brez takšne podpore v enem, najkrajše v
                           treh mesecih, prišli v krizno stanje, prav gotovo pa že v jeseni v stanje
                           za katerega je vprašanje ali bo sploh obvladljivo. Ponudba teh ustanov -
                           med katerimi je tudi mednarodni monetarni fond, ki ima zadnje zasedanje
                           pred poletjem 15.7.91 (njegova misija bi morala priti še ta mesec v
                           Jugoslavijo), zahteva odgovore glede makroekonomskih politik in
                           pooblastil za njihovo izvajanje - ponudba teh institucij in naš odgovor
                           so vezane. Ne pomeni, da mi moramo do takrat rešiti vsa naša nasprotja in
                           probleme, dovolj bodo samo pozitivni signali, da jih bomo rešili na
                           demokratičen, miroljuben način, brez uporabe sile in da se ne bomo
                           spuščali v enostranske odločitve. Treba je sprejeti niz oz. več
                           vzporednih ukrepov ali aktivnosti, ki naj omogočijo, da se ta proces
                           odpiranja Evrope in sveta do nas in proces njihove podpore integrira z
                           našimi lastnimi napori - za izhod iz krize.</p>
                        <p>Dobro vem, da ni enostavno odgovoriti na veliko vprašanj, ki so pred
                           nami, toda prav tako vem in se zavedam, da se odgovori ne morejo dati
                           brez pripravljenosti, da se o njih pogovarja, brez pripravljenosti za
                           iskanje sporazumnih, miroljubnih in demokratičnih rešitev.</p>
                        <p>Upam, iskreno upam, da bo Skupščina Slovenije, v interesu slovenskega
                           naroda in vseh drugih narodov v naši državi, dala pozitiven odgovor na
                           vprašanje, ki ga pred njo postavlja zgodovina. Hvala.
                              <stage type="vocal">(ploskanje)</stage>
                        </p>
                     </sp>
                     <sp who="#sp.ToplakLudvik">
                        <speaker>PREDSEDUJOČI DR. LUDVIK TOPLAK:</speaker>
                        <p>Hvala lepa gospodu Anteju Markoviću. Besedo ima gospod Andrej Ocvirk,
                           podpredsednik Izvršnega sveta Skupščine Republike Slovenije.</p>
                     </sp>
                     <sp who="#sp.OcvirkAndrej">
                        <speaker>DR. ANDREJ OCVIRK:</speaker>
                        <p>Spoštovano predsedstvo, spoštovani poslanci in poslanke! Čuli ste, da se
                           bo gospodarstvo v treh mesecih znašlo v kriznem, nemogočem stanju. Včeraj
                           smo bili v gospodarstvu Novega mesta; imeli razgovor s ključnimi
                           gospodarstveniki Dolenjske regije in uporabili so izraz: dajte že kaj
                           narediti, kajti to gospodarstvo ugaša. To se pravi izraz "ugaša", mislim,
                           da je to bolj kot pričakovati krizo šele čez tri mesece. Ker se to
                           gospodarstvo, slovensko, še vedno nahaja v okviru izvajanja reformskega
                           programa ZIS-a, bi se najprej oslonil na par izhodišč in par ocen tega in
                           mogoče tudi repliko na to. Jaz sem res danes, mislim, da je mesec dni kar
                           sem tu, ne čitam veliko, ampak prebral sem precej telexov, ki so šla iz
                           kabineta podpredsednika vlade v Beograd, kjer je urgiral določene posege
                           v gospodarski politiki. To se pravi, se je poskušalo komunicirati tudi na
                           tem področju, ampak ni bilo pravega odziva.</p>
                        <p>ZIS ocenjuje, to so mnenja, da je bila prva faza uresničevanja reforme v
                           letu 1990, to je do polovice lanskega leta, usmerjena v zmanjšanje
                           inflacije, da je bila ta faza uspešna. Za svoje ukrepe ekonomske
                            politike in slabe gospodarske rezultate v drugi polovici leta 1990, ter
                           v prvem kvartalu letošnjega leta, navaja naslednje osnovne razloge:
                           politične razmere v Jugoslaviji in samostojno ukrepanje posameznih
                           republik in nesprejetje predlaganih ustavnih amandmajev v celoti, ali
                           vsaj tisti del, ki omogoča minimalno funkcioniranje enotne države. ZIS je
                           v oceni posledic lanskega programa premalo kritičen in jih sorazmerno
                           pristransko prikazuje. Kot rešitve za izhod iz nastalega položaja ponuja
                           programe 11 + 3 temeljnih skupnih premis, na katerih bi morala obstajati
                           skupna država do dogovora republik in pokrajin o prihodnosti države, kot
                           izhodišče. In ZIS vztraja na pravilnosti prvotnega protiinflacijskega
                           programa in išče vzroke za neuspeh izven sebe. Rešitve, ki jih v
                           nekaterih primerih predlaga, so nekonsistentne glede na temeljne
                           principe, ki jih je sam vseskozi poudarjal pri zagovarjanju svojih
                           ekonomskih reform.</p>
                        <p>Že v 1. fazi protiinflacijskega programa je prišlo do neustreznega
                           ukrepanja in do globokih neravnotežij, ki so se sredi leta s preboji
                           osebnih dohodkov in ponovno rastjo cen, le še poglabljali. Prvič:
                           monetarna politika je bila vodena nekonsistentno, po načelu hladno -
                           vroče, premalo restriktivna - prvi mesec po sprejetju programa in preveč
                           v kasnejših mesečnih, ko so se cene že hitro umirjale, kar je poleg
                           drugih vzrokov, dodatno zmanjšalo gospodarsko aktivnost. Jasen dokaz o
                           neprimernosti monetarne politike je zatekanje gospodarstva v naturalno
                           menjavo. Drugič: tečaj dinarja je bil precenjen že v prvi polovici
                           lanskega leta. ZIS pa je vztrajal na fiksiranem tečaju vse do konca leta,
                           ko je bilo že nekaj mesecev več kot očitno, da je plačilna v temeljnem
                           neravnovesju. Strinjamo se, da je del tega neravnovesja nastal tudi
                           zaradi negotovosti spričo zaostrenih političnih razmer. Vseeno pa so
                           čisto ekonomsko tehnične pomanjkljivosti protiinflacijskega programa
                           daleč pomembnejše. Nobena država namreč ne more zdržati pritiska na
                           plačilno bilanco ob tako visokem odstopanju efektivnega tečaja tujih
                           valut od, ravnotežnega, na kar so mesečno opozarjali vedno slabši podatki
                           v jugoslovanski  zunanjetrgovinski menjavi, ki je najbolj zanesljiv
                           indikator stanja plačilne bilance.</p>
                        <p>Ostali viri, nakazila zdomcev, prodaja deviz občanom, so namreč bistveno
                           bolj sprejemljivi in odvisni od psiholoških faktorjev, ki so na začetku
                           leta polnili devizne rezerve, konec leta pa jih enako hitro praznili.</p>
                        <p>Neuspeh druge faze, ki bo morala zagotoviti simultano vzdrževanje
                           notranjega in zunanjega ravnotežja, to je stabilne ravni cen in
                           dolgoročno vzdržljive plačilne bilance Zvezni izvršni svet pojasnjuje s
                           preboji osebnih dohodkov in javne porabe v republikah ter s političnimi
                           konfrontacijami v Jugoslaviji. Pri tem izpušča dejstvo, da je prav sam v
                           ekonomskem področju sredi lanskega leta popustil pod pritiski za
                           popuščanje kreditno monetarne politike, ki je vodila v povečanje osebnih
                           dohodkov in javne porabe pri čemer je bil tudi  sam neposredno
                           udeležen:</p>
                        <p>Prvič s tem, da ni zmanjšal davčnih obremenitev na prehodu iz
                           hiperinflacije v dezinflacijo.</p>
                        <p>Drugič s tem, da je nesorazmerno povečal plače v institucijah, ki se
                            financirajo iz zveznega proračuna.</p>
                        <p>Tretjič, poleg plačilnobilančnih posledic je imela tečajna politika ZIS
                           še dve pomembni posledici:</p>
                        <p>Prva je padec proizvodnje uvoznega sektorja, ki ga je liberalizacija
                           uvoza ob precejšnjem tečaju dinarja tako rekoč preko noči izpostavila
                           močni konkurenci cenenega uvoznega  blaga. Teoretična in praktična
                           pravila pri liberalizaciji uvoznih režimov, ki narekujejo postopnost in v
                           prvi fazi tudi devalvacijo domače valute, ki naj vsaj deloma nadomesti
                           izgubljeno zaščito domačega gospodarstva strategija odpiranja
                           jugoslovanskega gospodarstva v letu 1990 tega ni upoštevala; celo
                           nasprotno, ob liberalizaciji uvoza je dopustila izredno visoko
                           precenjenost dinarja.</p>
                        <p>Druga posledica tečajne politike je prizadela izvozno usmerjeni del
                           gospodarstva, ki je bilo prisiljeno v nerentabilen izvoz, če je hotelo
                           vzdržati z velikimi napori osvojene tržne dele na tujih trgih; zaradi
                           tega tudi ni slučajno, da je med izgubaši toliko pretežnih  izvoznikov.
                           Padec proizvodnje v lanskem letu je zato po naši oceni tudi posledica
                           zgrešene strategije odpiranja gospodarstva v svet, nekaterih napak pri
                           vodenju tekoče ekonomske politike in škodljivega vztrajanja na fiksnem
                           tečaju dinarja tudi potem, ko je bilo povsem očitno, da tega ne bo mogoče
                           vzdržati.</p>
                        <p>Glede na to, da ZIS argumentira svoje predloge za izhod iz sedanje
                           jugoslovanske politične ekonomske krize z uspehi svojega ekonomskega
                           programa iz prve polovice lanskega leta, po razčlenitvi vseh njegovih
                           napak dvomimo o  primernosti takšnega pristopa in o zagonu gospodarstva
                           iz obstoječe situacije. Res je sicer, da so politične konfrontacije v
                           Jugoslaviji precej prispevale k zaostrovanju ekonomske krize v letu 1990,
                           vendar pa z vračanjem vse odgovornosti za sedanjo ekonomsko krizo na
                           republike, ne more biti zadovoljiv odgovor na kompleksnost sedanje
                           jugoslovanske stvarnosti. Lahko bi namreč postavili tudi nasprotno
                           hipotezo, da je zaostrovanje ekonomske krize pospešilo politično krizo in
                           da bi bile gospodarske razmere precej podobne sedanjim tudi v primeru, če
                           bi med republikami vladali najprisrčnejši odnosi. Prav tako se ne moremo
                           strinjati z ocenami, da se je zaradi osamosvajanja republik, proces
                           ekonomskih reform v Jugoslaviji povsem zaustavil. Ker ZIS nima več glavne
                           iniciative v teh procesih to še ne pomeni, da se v republikah ne
                           dogajajo. Takšen odnos razkriva temeljno pozicijo ZIS, ki ne priznava
                           dejanskega stanja stvari do katere je v Jugoslaviji prišlo z
                           uveljavljanjem suverenosti republik v zadnjem letu in po kateri atribut
                           suverenosti pripada edino federaciji. ZIS s takšnim pristopom objektivno
                           podpira tiste federalne enote, ki se pod plaščem zavzemanja za močno
                           federacijo, prizadevajo ohraniti planso tržni način gospodarjenja in
                           neučinkovito gospodarsko strukturo z močno porazdelitveno funkcijo
                           federacije - seveda v njihovo korist. <stage type="vocal">(aplavz)</stage>
                        </p>
                        <p>V letu 1991 sprejeti ukrepi, zlasti na kreditno-monetarnem področju,
                           kažejo očitno popuščanje ZIS tovrstnim pritiskom in odpovedovanjem
                           njegovim lastnim konceptualnim opredelitvam in programa
                           družbenoekonomskih reform.</p>
                        <p>Slovenija takšnim pritiskom ne more več popuščati. Vse razprave okoli
                           nepripravljenosti dogovarjanja z Zveznim izvršnim svetom in navajanje, da
                           je to enostranski poseg  Republike Slovenije moram zatrditi, da po vsej
                           dokumentaciji, ki  sem jo prevzel in po vseh navedbah, ki smo jih že
                           poskušali v zadnjem času uskladiti, lahko trdim, da je Zvezni izvršni
                           svet šele zdaj dojel, da so naše odločitve trdne, da je konec junija
                           praktično pred nami in da bomo spoštovali voljo slovenskega naroda.</p>
                        <p>Mi smo se pogovarjali - bile so dostavljene iniciative od konfederacije
                           do drugih variant  dogovarjanja v okviru skupnosti suverenih držav -
                           vendar do zdaj pravega odgovora ni bilo. Mi smo pripravljeni še naprej,
                           smo se tudi dogovorili, da bomo poskušali v tem kratkem času, ki ga imamo
                           na razpolago, uskladiti maksimalno kar se bo dalo, vendar moram priznati,
                           to ni  samo naša stvar, ampak to zavisi tudi od dobre volje Zveznega
                           izvršnega sveta. Hvala lepa.</p>
                        <p>
                           <stage type="vocal">(Ploskanje)</stage>
                        </p>
                     </sp>
                     <sp who="#sp.ToplakLudvik">
                        <speaker>PREDSEDUJOČI DR. LUDVIK TOPLAK:</speaker>
                        <p> Hvala lepa. Po programu zaključujemo skupno zasedanje vseh treh zborov;
                           nadaljevanje bo v ločenih zborih, na  ločenih zborih. Hvala.</p>
                     </sp>
                     <stage type="time">(Seja je bila <time to="1991-06-12T17:40:00" xml:id="stage.t.2">končana 12.junija 1991 ob 17.40 uri</time>.)</stage>
                  </div>
               </div>
            </div>
         </div>
      </body>
   </text>
</TEI>
