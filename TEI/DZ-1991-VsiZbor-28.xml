<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="DZ-1991-VsiZbor-28">
   <teiHeader>
      <fileDesc>
         <titleStmt>
            <title>Evidenca zapisa seje</title>
            <title>Skupščina Republike Slovenije</title>
            <title>Mandat: 5.5.1990 - 23.12.1992</title>
            <title>SKUPNA SEJA VSEH ZBOROV SKUPŠČINE REPUBLIKE SLOVENIJE      </title>
            <title>28. seja (23. decembra 1991)</title>
            <title>Elektronska izdaja</title>
            <editor>Državni zbor Republike Slovenije</editor>
            <respStmt>
               <persName>Andrej Pančur</persName>
               <resp>Kodiranje TEI in računalniški zapis</resp>
            </respStmt>
            <respStmt>
               <persName>Mojca Šorn</persName>
               <resp>Kodiranje TEI in računalniški zapis</resp>
            </respStmt>
            <respStmt>
               <persName>Mojca Šorn</persName>
               <resp>Pretvorba iz HTML v TEI</resp>
            </respStmt>
         </titleStmt>
         <publicationStmt>
            <publisher>Inštitut za novejšo zgodovino, Zgodovina Slovenije - SIstory</publisher>
            <distributor>DARIAH-SI</distributor>
            <idno type="URN">http://www.sistory.si/SISTORY:ID:</idno>
            <pubPlace>http://www.sistory.si/SISTORY:ID:</pubPlace>
            <pubPlace>https://github.com/SIstory/Seje_DZ/tree/master/</pubPlace>
            <availability status="free">
               <licence>http://creativecommons.org/licenses/by/4.0/</licence>
               <p>To delo je ponujeno pod <ref target="http://creativecommons.org/licenses/by/4.0/"
                     >Creative Commons Priznanje avtorstva 4.0 International licenco</ref>
               </p>
            </availability>
            <date when="2016-04-01+02:00"/>
         </publicationStmt>
         <sourceDesc>
            <biblStruct>
               <analytic>
                  <idno>viewns_Z7_J9KAJKG10O16B0I5G397E100G5_:form1:fieldSet1</idno>
                  <title>SKUPNA SEJA VSEH ZBOROV SKUPŠČINE REPUBLIKE SLOVENIJE      </title>
                  <title>28. seja</title>
               </analytic>
               <monogr>
                  <title>Evidenca zapisa seje</title>
                  <title>Skupščina Republike Slovenije</title>
                  <title>Mandat: 5.5.1990 - 23.12.1992</title>
                  <imprint>
                     <publisher>Državni zbor Republike Slovenije</publisher>
                     <date>(23. decembra 1991)</date>
                  </imprint>
               </monogr>
               <ref
                  target="https://www.dz-rs.si/wps/portal/Home/deloDZ/seje/evidenca?mandat=0&amp;type=sz&amp;uid=5692BDE73C150FF3C1257C9E00228B73"
                     >(<date>2016-03-10</date>)</ref>
            </biblStruct>
            <biblFull>
               <titleStmt>
                  <title>Evidenca zapisa seje</title>
                  <title>Skupščina Republike Slovenije</title>
                  <title>Mandat: 5.5.1990 - 23.12.1992</title>
               </titleStmt>
               <publicationStmt>
                  <publisher>Državni zbor Republike Slovenije</publisher>
                  <availability status="free">
                     <licence target="http://creativecommons.org/publicdomain/mark/1.0/"
                        xml:lang="slv">Avtorske pravice so potekle, delo je v javni
                        domeni.</licence>
                     <licence target="http://creativecommons.org/publicdomain/mark/1.0/"
                        xml:lang="eng">Public Domain Mark 1.0</licence>
                  </availability>
               </publicationStmt>
            </biblFull>
         </sourceDesc>
      </fileDesc>
      <encodingDesc>
         <projectDesc>
            <p>XML na portalu Zgodovina Slovenije - SIstory narejen v okviru izvajanja
               infrastrukturnega programa Inštituta za novejšo zgodovino</p>
         </projectDesc>
         <!-- Taxonomy za Sejne zapiske sej Skupščine Socialistične republike Slovenije, V-1.1, 2014-12-18, Andrej Pančur -->
         <xi:include xmlns:xi="http://www.w3.org/2001/XInclude" href="../taxonomy.xml"/>
      </encodingDesc>
      <profileDesc>
         <langUsage>
            <language ident="slv" xml:lang="slv">slovenski</language>
            <language ident="slv" xml:lang="eng">Slovenian</language>
            <language ident="en" xml:lang="sl">angleški</language>
            <language ident="en" xml:lang="en">English</language>
         </langUsage>
      </profileDesc>
      <revisionDesc>
         <change when="2016-04-01+02:00">
            <name>Mojca Šorn</name>: kodiranje <list>
               <item>//stage[@type='time']</item>
               <item>//p/stage</item>
               <item>//docDate</item>
               <item>//timeline</item>
            </list>
         </change>
         <change when="2016-04-01+02:00">
            <name>Mojca Šorn</name>: preveril, dopolnil in dokončal kodiranje<list>
               <item>//front//*</item>
               <item>//div/@ana</item>
               <item>//stage</item>
               <item>//head</item>
               <item>//castList</item>
               <item>//docDate</item>
            </list>
         </change>
         <change when="2016-04-01+02:00">
            <name>Mojca Šorn</name>: konverzija docx2tei </change>
      </revisionDesc>
   </teiHeader>
   <text>
      <front>
         <div type="contents">
            <head>SKUPNA SEJA</head>
            <list rend="simple">
               <head>VSEH ZBOROV SKUPŠČINE REPUBLIKE SLOVENIJE</head>
               <head>28. seja - 23. december 1991</head>
               <item>
                  <list rend="ordered">
                     <head>PRED DNEVNIM REDOM:                                   STRAN</head>
                     <item n="1">Ugotavljanje prisotnosti delegatov ............... 1</item>
                     <item n="2">Določitev dnevnega reda .......................... 1<list
                           rend="simple">
                           <head>GOVORNIK:</head>
                           <item>dr. France Bučar ................................. 1</item>
                        </list>
                     </item>
                  </list>
               </item>
               <item>
                  <list rend="ordered">
                     <head>DNEVNI RED:</head>
                     <item n="1">Razglasitev Ustave Republike Slovenije ........... 4</item>
                     <item n="2">Razglasitev ustavnega zakona za izvedbo Ustave Republike Slovenije
                        ....................... 5</item>
                     <item n="3">Razno ............................................ 5<list
                           rend="simple">
                           <head>GOVORNICA:</head>
                           <item>Anica Težak ...................................... 5</item>
                        </list>
                     </item>
                     <item n="4">Seznam govornikov ............................. II/1</item>
                     <item n="5">Priloga: zapisnik seje ........................  III</item>
                  </list>
               </item>
            </list>
         </div>
         <div>
            <head>SEZNAM GOVORNIKOV</head>
            <head>SKUPNA SEJA 28. seja - 23. december 1991</head>
            <castList>
               <head>STRAN</head>
               <castItem>GOVORNIKI:</castItem>
               <castItem>
                  <actor sameAs="sp.BučarFrance">Bučar dr. France</actor>
                  ............................................. 1</castItem>
               <castItem>
                  <actor xml:id="sp.TežakAnica">Težak Anica</actor>
                  .................................................. 5</castItem>
            </castList>
         </div>
      </front>
      <body>
         <div ana="#PAR.VsiZbor">
            <head>SKUPNA SEJA VSEH ZBOROV SKUPŠČINE REPUBLIKE SLOVENIJE      </head>
            <div ana="#PAR.Seja" n="28">
               <head>28. seja</head>
               <docDate>(<date when="1991-12-23">23. decembra 1991</date>)</docDate>
               <timeline origin="#TL.1" unit="s">
                  <when synch="#stage.t.1" xml:id="TL.1" absolute="1991-12-23T17:05:00"/>
                  <when synch="#stage.t.2" since="#TL.1" absolute="1991-12-23T17:30:00"
                     interval="1500"/>
               </timeline>
               <castList>
                  <castItem>
                     <roleDesc>Predsedoval</roleDesc>: <actor xml:id="sp.BučarFrance">dr. France
                        Bučar</actor>, <role>predsednik Skupščine Republike Slovenije</role>
                  </castItem>
               </castList>
               <stage type="time">
                  <time from="1991-12-23T17:05:00" xml:id="stage.t.1">Začetek seje ob 17.05
                     uri</time>.</stage>
               <div ana="#PAR.PredDnevRed">
                  <div ana="#PAR.Prisot">
                     <sp who="#sp.BučarFrance">
                        <speaker>PREDSEDNIK DR. FRANCE BUČAR:</speaker>
                        <p>Začenjam 28. skupno sejo vseh zborov Skupščine Republike Slovenije, ki je
                           sklicana na podlagi 440. člena ustave Republike Slovenije in 134. člena
                           poslovnika Skupščine Republike Slovenije.</p>
                        <p>V posebno zadovoljstvo mi je, da vas danes vse skupaj lahko pozdravim ob
                           tem za Slovenijo in vse njene državljane tako pomembnem dogodku. Posebej
                           velja moj pozdrav še predsedniku Predsedstva in članom Predsedstva,
                           predsedniku Izvršnega sveta, čeprav je član našega zbora; posebej
                           pozdravljam predsednika in sodnike Ustavnega sodišča in druge goste.</p>
                        <p>Preden začnemo z delom, mi dovolite, da opravimo nekaj nujno potrebnih
                           formalnosti in prosim delegate Družbenopolitičnega zbora, da potrdijo
                           svojo navzočnost: 57 navzočih.</p>
                        <p>Delegati  Zbora občin: 68 navzočih</p>
                        <p>Delegati Zbora združenega dela: 68 navzočih.</p>
                        <p>Na podlagi teh rezultatov ugotavljam, da je vsak zbor sklepčen, s tem pa
                           v skladu z določbami 72. ustavnega amandmaja k ustavi Republike Slovenije
                           tudi skupna seja.</p>
                     </sp>
                  </div>
                  <div ana="#PAR.DolDnevRed">
                     <sp who="#sp.BučarFrance">
                        <p>Predlog dnevnega reda ste prejeli. Ali želi kdo podati kakšen
                           spreminjevalni predlog k dnevnemu redu? - Če ne, dajem predlog na
                           glasovanje.</p>
                        <p>Kdo je za ta predlog? <stage>(202 za.)</stage>  Kdo je proti? <stage>(2
                              proti.)</stage> In vzdržani? <stage>(1.)</stage></p>
                        <p>Ugotavljam, da je predlog dnevnega reda sprejet.</p>
                     </sp>
                  </div>
               </div>
               <div ana="#PAR.DnevRed">
                  <div ana="#PAR.TDR">
                     <sp who="#sp.BučarFrance">
                        <p>Preden bi nadaljevali, mi dovolite, da spregovorim nekaj besed glede na
                           to, da so med predsedniki zborov - Družbenopolitičnega zbora, Zbora
                           združenega dela in Zbora občin obvestili, da so vsi trije zbori na
                           današnjih sejah sprejeli predlog Ustave Republike Slovenije, ki jim ga je
                           v sprejem predložila ustavna komisija dne 6.12.1991.</p>
                        <p>Glede na to ugotovitev, spoštovani zbor, mi dovolite še nekaj besed. Gre
                           namreč ne samo za najpomembnejši pravni akti, ki ga je kdajkoli sprejel
                           katerikoli najvišji predstavniški organ Slovenije ali njenih delov, ki so
                           kdajkoli v zgodovini pripadali tudi drugim družbenim oziroma državnim
                           sestavom. Gre hkrati za enega najpomembnejših družbenopolitičnih
                           dokumentov v vsej njeni zgodovini. Z njim namreč prvič v zgodovini
                           ustvarjamo temelje svoje lastne državnosti. Nikakršne besede vzvišenosti
                           in zanesenosti niso preveč ob tem velikem zgodovinskem mejniku v našem
                           narodnem življenju. Res živimo v času, ki je nabit z nadvse pomembnimi
                           dogodki, ki se prehitevajoče zgoščajo v en samo mogočen tok, da od zanosa
                           in čustvene preobremenjenosti, odgovornosti, ki jo komaj lahko še
                           razumsko dojemamo, skoraj nismo več sposobni zaznavati pomembnosti
                           posameznega vrha v tem velikem valovanju. Neprestano se nam ponujajo
                           razlogi za evforijo, za slavljenje, ko hkrati z drznostjo in tveganjem
                           stopamo po robu družbenih kataklizem. Ni mogoče zanesljivo reči, kdaj smo
                           v tem prečenju časovnega gorstva stali na najvišjem vrhu. Vsekakor jih
                           lahko nekaj nedvomno ugotovimo.</p>
                        <p>Volitve pomladi 1990 pomenijo večji dogodek, kot se nam na prvi pogled
                           zdi pomembno. Pomenile so odločilen in dokončen izhod iz
                           realsocialističnega sistema, še predno je prišlo do njegovega kolapsa v
                           vsej Vzhodni Evropi oziroma v svetovnem obsegu. Dosežek, na katerega smo
                           lahko izrazito ponosni pred vso Evropo. Natančno pred enim letom smo se s
                           plebiscitom odločili za samostojno državo in nato je sledilo trdo,
                           počasno in zagrizeno osvobajanje iz normativnega okvira Jugoslavije, ki
                           je v svoj perihelij dozorelo s temeljno ustavno listino o samostojnosti
                           in neodvisnosti Republike Slovenije, ki smo jo neposredno za tem morali
                           vsebinsko napolniti z zmagovito obrambno vojno proti silam boljševiškega
                           ostanka Jugoslavije. Zmaga v tej vojni pomeni psihološki vrh naše
                           nacionalne samozavesti in samopotrditve. Dokazali smo si, da smo sposobni
                           biti nacija in s tem to tudi postali. Čeprav zunanji akt naše odločenosti
                           "biti samostojen člen v družbi drugih narodov", je njegova največja
                           pomembnost kot izraz naše notranje dozorelosti. S tem smo dokončno
                           predložili svetu dokaz, da to smo. Lastna dozorelost v družbi pa seveda
                           povsem naravno takoj zadene ob potrebo, da te tudi drugi sprejmejo kot
                           člana skupnosti. Svet pa ne pozna praznega prostora - ne fizičnega, ne
                           družbenega in ne duhovnega. Vedno je ves in do kraja zaseden.</p>
                        <p>Pojav Slovenije kot samostojne države je zadel ob mednarodno ureditev, ki
                           je bila že zapolnjena z institucijami obstoječih nacionalnih držav in z
                           mednarodno interesno nadstavbo. Postali smo ne samo novinec, pač pa tudi
                           moteč dejavnik, ki je nevarno ogrozil obstoječo evropsko ureditev, ki
                           kljub proglašanju mednarodne solidarnosti in ustvarjanju nadnacionalnih
                           struktur v bistvu še vedno temelji na ideologiji nacionalne države in na
                           ravnovesju velikih sil. Ko se je ta ideologija v Evropi uveljavljala, za
                           nas ni predvidela mesta kot svobodne in samostojne nacije, ki ji gre
                           pravica do samostojne države. Če smo se sedaj kar naenkrat pojavili kot
                           samostojna nova država, smo že s samim svojim pojavom trčili ob obstoječo
                           zgradbo, v kateri ni prostora za samostojnost nezgodovinskih narodov. In
                           za take so nas vseskozi imeli.</p>
                        <p>Pa ne samo to. S svojo državnostjo smo ustvarili nevarnost pohujšanja za
                           vse tiste, ki so bili v tem evropskem svetu obsojeni na podložnost in
                           asimilacijo. Zato so nas obsodili na vrnitev tja, od koder smo se s
                           tolikim naporom izvili - v Jugoslavijo, ki jo je sicer res treba do
                           temeljev prenoviti, a vendar. Prvi poizkus takega streznenja naj bi bil
                           moratorij, ki so nam ga naložili z brionsko deklaracijo. Ko to ni
                           zaleglo, so poskusili s haaško konferenco. In končno smo se znašli med
                           mlinskimi kamni velikih sil, ki naj bi se še vedno, po povsem starih
                           vzorcih, borile za svoja vplivna območja. Tudi iz tega merjenja sil smo
                           se srečno rešili na varni breg delnega mednarodnega priznanja. Seveda ne
                           samo s srečo, ki je pri vsakem takem podvigu nujno potrebna; tudi s svojo
                           doslednostjo, pravilno odmerjeno politiko, predvsem pa politiko, ki je
                           temeljila na silnicah tistega zgodovinskega toka, ki mu je usojeno, da bo
                           krojil pobodo nove Evrope - skupnosti enakopravnih, samostojnih narodov,
                           ki bodo sodelovali na temelju medsebojnega priznanja, spoštovanja in
                           sporazumnega usklajevanja interesov na vseh ravneh družbenega sožitja,
                           tako na nacionalni kot na nadnacionalni ravni, pa tudi na neposrednih
                           stikih, od nacionalnih enot, organizacij in posameznikov. Skupnost, ki že
                           zato ne more sprejemati neprehodnih meja.</p>
                        <p>Prve države so nas že začele priznavati. Vse nadalje je po mojem mnenju
                           samo še vprašanje časa.</p>
                        <p>S sedanjo ustavo prehajamo v veliki finale tega dogajanja in pomeni
                           njegovo dokončno zaokrožitev. Dejansko gre za prvo ustavo v naši celotni
                           zgodovini. Ustave držav, v katere smo bili v preteklosti vključeni, niso
                           bile naše ustave. Tega ni mogoče reči niti za dosedanje ustave
                           Socialistične Republike Slovenije, saj so bile v bistvu le statuti o
                           relativni avtonomiji Slovenije v okviru druge države, ki si je pridržala
                           pravico odločanja o vseh, za naše življenje najpomembnejših zadevah. Za
                           to namreč gre. Državnost, utemeljena na lastni ustavi, je tista
                           izkaznica, ki nas kot samostojen subjekt legitimira v mednarodnih odnosih
                           in ki nam ustvarja možnosti, da o lastnih zadevah resnično samostojno
                           odločamo.</p>
                        <p>S takega izhodišča pa se ne podajamo v svet utvar. Z napredovanjem v
                           razvoju postaja svet notranje vse bolj povezan. Medsebojna odvisnost je
                           tolikšna, da je samostojnost ravnanja vedno bolj pogojna in odvisna od
                           ravnanja drugih. In na drugi strani: sprememba pri kateremkoli
                           pomembnejšem delu tega sistema vodi do sprememb tudi pri vseh drugih.
                           Svoboda samostojnega ravnanja se vse bolj oži, odvisnost od drugih se vse
                           bolj širi. Ali prihajamo tako do svoje svobode s tolikšno zamudo, da so
                           se objektivni pogoji zanjo že toliko spremenili, da preprosto ni več
                           mogoča? Do lastne države prihajamo v času, ko se obdobje nacionalne
                           države izteka, ne glede na to, ali to dogajanje zlasti neposredno
                           prizadeti tudi dejansko tako dojemajo in skladno s tem tudi ravnajo. Kot
                           tako pogosto v zgodovini, je dojemanje dogajanj v zunanjem svetu navadno
                           v večjem ali manjšem zaostanku nasproti objektivnemu stanju teh dogajanj.
                           Tudi to je ena od značilnosti sedanje Evrope.</p>
                        <p>Če se hočemo vključiti v zgodovinski tok sedanjih dogajanj v svetu, se
                           moramo s tako soodvisnostjo in s tem tudi omejenostjo v svojem ravnanju
                           vsekakor sprijazniti. Soodvisnost raste z razvitostjo, mi pa hočemo
                           ostati oziroma se vrniti v krog civilizacijsko in kulturno razvite
                           Evropske skupnosti. Življenje v vedno naraščajoči soodvisnosti nam je
                           tako pot, ki se ji ni mogoče izogniti. Soodvisnost, spoštovane poslanke
                           in poslanci, seveda ni zanikanje svobode. Je pa zanikanje absolutne
                           svobode. Z našo državnostjo je ne zahtevamo, ne glede na to, da je tudi
                           ne moremo ustvariti, predvsem pa nam ni potrebna. Od česar pa v nobenem
                           primeru ne odstopamo, je absolutna pravica, da o svojih zadevah
                           samostojno odločamo, da samostojno odločamo, kaj so naši interesi in da
                           samostojno izbiramo poti, kako te svoje interese uresničiti. V tem
                           pogledu so se razmere odločno premaknile v smer, da vedno več svojih
                           interesov lahko ostvarjamo le v sodelovanju z drugimi, vedno več celo na
                           nadnacionalni ravni.</p>
                        <p>Toda to je samo upoštevanje objektivnih okoliščin, ki se kot nujnost
                           postavljajo med premise odločanja vsakogar, ki hoče racionalno odločati.
                           Odločanje v razmerah naraščajoče kompleksnosti terja vedno višjo stopnjo
                           racionalnosti, ki jo lahko dosežemo s čim višjo stopnjo razpršenosti
                           odločanja, ker breme presega sposobnosti kateregakoli posameznika.
                           Demokracija in naslonitev na sposobnosti slehernega posameznika, ki sta
                           temelj te ustave, zato nista samo politični okrasek, pač pa pogoj za naše
                           preživetje.</p>
                        <p>Naj se razmere še tako spreminjajo, naj se zahteve po prilagajanju novim
                           okoliščinam v svetu še tako zaostrujejo, pa  ostaja vendarle temeljno
                           izhodišče vedno  isto: imeti moramo možnost in sposobnost lastnega
                           odločanja. To možnost pa nam ustvarja v mednarodnih odnosih le lastna
                           državnost. Naj se še tako globoko zavedamo dekompozicije državne
                           suverenosti, potrebe po drugačnih državnih in zlasti meddržavnih
                           strukturah, ostaja neizpodbitno dejstvo, da nam samo lastna država
                           zagotavlja lastno identiteto in uveljavljanje svobodne volje. Država pa
                           je kot sleherna družbena organizacija najprej in predvsem splet
                           normativnih pravil, ki določajo odnose med njenimi člani in njena
                           razmerja do drugih. Brez njih države ni in ustava je njeno temeljno
                           pravilo. Lahko so ta pravila že samo v zavesti njenih članov; čim bolj pa
                           se stopnja razvitosti in s tem kompleksnosti neke družbe zvišuje, toliko
                           večja je stopnja zahtevnosti teh pravil, toliko večja je zato tudi
                           potreba po njih strokovnih dognanostih.</p>
                        <p>Tako vstopamo s to ustavo v krog ne samo svobodnih in formalno-pravno
                           neodvisnih držav, mednje stopamo tudi z družbeno strukturo, ki nam
                           omogoča sodelovanje na najvišjih ravneh gospodarske, civilizacijske in
                           kulturne razvitosti.</p>
                        <p>In končno: čeprav ugotavljamo, da s to ustavo zaključujemo krog
                           dejavnosti, ki so nas pripeljale do samostojne državnosti, je treba tudi
                           ugotoviti, da nas ta zaključek postavlja na povsem nov začetek poti, ki
                           je še nikoli nismo hodili in ki je povsem nova. Še nikoli nismo živeli v
                           povsem svobodni, lastni državi. Smo sposobni biti svobodni? Smo sposobni
                           živeti v svetu, ki se tudi sam v temeljih spreminja? Podajamo se v svet,
                           kjer so vsa obzorja na široko odprta in kjer bo tudi vse drugače. Izzivi
                           so veliki, potrebni odgovori pa bodo morali biti povsem izvirni. - Hvala
                           lepa.   <stage>(ploskanje)</stage></p>
                     </sp>
                  </div>
                  <div ana="#PAR.TDR">
                     <sp who="#sp.BučarFrance">
                        <p>Glede na to, da je ustava bila sprejeta, mi dovolite, da preberem akt o
                           razglasitvi ustave.</p>
                        <p>Ker je izpolnjen pogoj iz tretjega odstavka 438. člena ustave Republike
                           Slovenije, sprejema Skupščina Republike Slovenije na skupni seji vseh
                           zborov, dne 23. decembra 1991, na podlagi 440. člena ustave Republike
                           Slovenije odlok o razglasitvi ustave Republike Slovenije. Razglaša se
                           ustava Republike Slovenije, ki jo je sprejela Skupščina Republike
                           Slovenije na seji Družbenopolitičnega zbora dne 23.decembra 1991, na seji
                           Zbora občin dne 23.decembra 1991 in na seji Zbora združenega dela dne
                           23.decembra 1991.</p>
                        <p>Kdor je za predlagani odlok, naj prosim, glasuje?</p>
                        <p><stage>(207 za.)</stage> Kdo je proti? <stage>(6 proti.)</stage> In
                           vzdržani? <stage>(7 vzdržanih.)</stage></p>
                        <p>Na podlagi tega rezultata ugotavljam, da je Skupščina Republike Slovenije
                           na skupni seji vseh zborov dne 23. decembra 1991 sprejela odlok o
                           razglasitvi ustave Republike Slovenije in s tem razglasila ustavo
                           Republike Slovenije.</p>
                        <p>Ta ustava začne s tem veljati!  <stage>(Ploskanje.)</stage></p>
                     </sp>
                  </div>
                  <div ana="#PAR.TDR">
                     <sp who="#sp.BučarFrance">
                        <p>Torej prehajamo še na</p>
                        <p>
                           <title>2. TOČKO DNEVNEGA REDA</title>,</p>
                        <p>to je</p>
                        <p>RAZGLASITEV USTAVNEGA ZAKONA ZA IZVEDBO USTAVE REPUBLIKE SLOVENIJE.</p>
                        <p>Predsedniki zborov so me obvestili, da so zbori sprejeli tudi predlog
                           ustavnega zakona za izvedbo ustave Republike Slovenije z dvema tretjinama
                            glasov vseh poslancev vsakega zbora, kot to določa 174. člen ustave
                           Republike Slovenije. Predlog ustavnega zakona je v vseh zborih sprejet v
                           besedilu, kot ga je predložila Komisija Skupščine Republike Slovenije za
                           ustavna vprašanja, s čemer so izpolnjeni pogoji za njegovo
                           razglasitev.</p>
                        <p>Dovolite mi, da preberem tudi ta akt o razglasitvi ustavnega zakona.</p>
                        <p>"Ker je izpolnjen pogoj iz 174. člena ustave Republike Slovenije,
                           sprejema Skupščina Republike Slovenije na skupni seji vseh zborov dne 23.
                           decembra 1991 odlok o razglasitvi ustavnega zakona za izvedbo ustave
                           Republike Slovenije. Razglaša se ustavni zakon za izvedbo ustave
                           Republike Slovenije, ki ga je sprejela Skupščina Republike Slovenije na
                           seji Družbenopolitičnega zbora dne 23. decembra 1991, na seji Zbora občin
                           dne 23. decembra 1991 in na seji Zbora združenega dela dne 23. decembra
                           1991".</p>
                        <p>Kdo je za predlagani odlok prosim, da glasuje? <stage>(206 za.)</stage>
                           Kdo je prosim proti? <stage>(5 proti.)</stage> Vzdržani? <stage>(6
                              vzdržanih.)</stage></p>
                        <p>Na podlagi tega glasovalnega rezultata ugotavljam, da je Skupščina
                           Republike Slovenije na skupni seji vseh zborov dne 23. decembra 1991
                           sprejela odlok o razglasitvi ustavnega zakona za izvedbo ustave Republike
                           Slovenije  dne 23. decembra 1991 in s tem razglasila ta ustavni zakon.
                           Ustavni zakon za izvedbo ustave Republike Slovenije začne s tem
                           veljati.</p>
                        <p>Ugotavljam, da je skupna seja odločila o vseh zadevah z dnevnega reda,
                           zato zaključujem 28. skupno sejo vseh zborov Skupščine Republike
                           Slovenije. Hvala lepa.</p>
                        <p>Obveščen sem, dragi poslanci, da želi še gospa iz Društva vinogradnikov
                           spregovoriti nekaj besed in ji lahko damo besedo po zaključku seje.</p>
                     </sp>
                     <sp who="#sp.TežakAnica">
                        <speaker>ANICA TEŽAK:</speaker>
                        <p>Sem Anica Težak, letošnja princesa Društva vinogradnikov iz Prekmurskih
                           goric, Goričko iz Murske Sobote.</p>
                        <p>Spoštovani gospod predsednik, gospe in gospodje ter vsi gostje na
                           današnji svečanosti, za nami je leto, v katerem so se za slovenski narod
                           zgodile zgodovinske stvari. Tukaj v tem hramu ste sprejemali pomembne
                           odločitve za našo mlado državo Slovenijo. Pred nami so božični prazniki
                           in novo leto. Ob teh praznikih si vsi želimo miru, veselja in upanja,
                           želimo si miru v naših srcih ter miru med ljudmi. Upamo, da bodo
                           rezultati vašega dela vlili upanje za boljše čase nas vseh, predvsem pa
                           bodočih rodov in generacij Slovencev.</p>
                        <p>V imenu Društva vinogradnikov Prekmurskih goric Goričko ter delavcev
                           podjetij, današnjih gostiteljev: Kmetijske zadruge Panonke, Mlinopeka,
                           Mesne industrije Pomurka, Radenske, hotela Diana iz Murske Sobote ter
                           vseh občanov občine Murska Sobota želim vesele božične praznike ter
                           srečno, zdravo, mirno in uspešno 1992. leto vam in vašim družinam.</p>
                        <p>Vabim vas, da se v avli poslužite dobrot, ki smo vam jih pripravili. Bilo
                           bi nam v čast, če bi se nam pridružili tudi visoki gostje. Obiščite nas v
                           Prekmurju, naužijte se čistega zraka med zelenimi polji, grički,
                           vinogradi, gozdovi tega najsevernejšega kotička slovenske države.</p>
                        <p>Naj sklenem s starim ljudskim pregovorom: slovenski zemlji prvi kozarec
                           ta veljaj in zvesti ji služiti prisezimo sedaj, in z  vzklikom: telko
                           kapljic, kelko let, bog nam daj na svet živet.
                              <stage>(Ploskanje.)</stage></p>
                     </sp>
                     <stage type="time">(Skupna seja je bila <time to="1991-12-23T17:30:00"
                           xml:id="stage.t.2">končana ob 17.30. uri</time>.)</stage>
                  </div>
               </div>
            </div>
         </div>
      </body>
   </text>
</TEI>
