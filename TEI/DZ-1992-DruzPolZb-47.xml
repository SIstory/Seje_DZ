<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="DZ-1992-DruzPolZb-47">
   <teiHeader>
      <fileDesc>
         <titleStmt>
            <title>Evidenca zapisa seje</title>
            <title>Skupščina Republike Slovenije</title>
            <title>Mandat: 5.5.1990 - 23.12.1992</title>
            <title>DRUŽBENOPOLITIČNI ZBOR</title>
            <title>47. SEJA (7., 8., 14., 21., 22. in 29.10. ter 11.11.1992)</title>
            <title>Elektronska izdaja</title>
            <editor>Državni zbor Republike Slovenije</editor>
            <respStmt>
               <persName>Andrej Pančur</persName>
               <resp>Kodiranje TEI in računalniški zapis</resp>
            </respStmt>
            <respStmt>
               <persName>Mojca Šorn</persName>
               <resp>Kodiranje TEI in računalniški zapis</resp>
            </respStmt>
            <respStmt>
               <persName>Mojca Šorn</persName>
               <resp>Pretvorba iz HTML v TEI</resp>
            </respStmt>
         </titleStmt>
         <publicationStmt>
            <publisher>Inštitut za novejšo zgodovino, Zgodovina Slovenije - SIstory</publisher>
            <distributor>DARIAH-SI</distributor>
            <idno type="URN">http://www.sistory.si/SISTORY:ID:</idno>
            <pubPlace>http://www.sistory.si/SISTORY:ID:</pubPlace>
            <pubPlace>https://github.com/SIstory/Seje_DZ/tree/master/</pubPlace>
            <availability status="free">
               <licence>http://creativecommons.org/licenses/by/4.0/</licence>
               <p>To delo je ponujeno pod <ref target="http://creativecommons.org/licenses/by/4.0/"
                     >Creative Commons Priznanje avtorstva 4.0 International licenco</ref>
               </p>
            </availability>
            <date when="2016-04-13+02:00"/>
         </publicationStmt>
         <sourceDesc>
            <biblStruct>
               <analytic>
                  <idno>viewns_Z7_J9KAJKG10O16B0I5G397E100G5_:form1:fieldSet1</idno>
                  <title>DRUŽBENOPOLITIČNI ZBOR</title>
                  <title>47. SEJA</title>
               </analytic>
               <monogr>
                  <title>Evidenca zapisa seje</title>
                  <title>Skupščina Republike Slovenije</title>
                  <title>Mandat: 5.5.1990 - 23.12.1992</title>
                  <imprint>
                     <publisher>Državni zbor Republike Slovenije</publisher>
                     <date>(7., 8., 14., 21., 22. in 29.10. ter 11.11.1992)</date>
                  </imprint>
               </monogr>
               <ref
                  target="https://www.dz-rs.si/wps/portal/Home/deloDZ/seje/evidenca?mandat=0&amp;type=sz&amp;uid=7BD2037885AFFF68C1257C30002605AB"
                     >(<date>2016-03-30</date>)</ref>
            </biblStruct>
            <biblFull>
               <titleStmt>
                  <title>Evidenca zapisa seje</title>
                  <title>Skupščina Republike Slovenije</title>
                  <title>Mandat: 5.5.1990 - 23.12.1992</title>
               </titleStmt>
               <publicationStmt>
                  <publisher>Državni zbor Republike Slovenije</publisher>
                  <availability status="free">
                     <licence target="http://creativecommons.org/publicdomain/mark/1.0/"
                        xml:lang="slv">Avtorske pravice so potekle, delo je v javni
                        domeni.</licence>
                     <licence target="http://creativecommons.org/publicdomain/mark/1.0/"
                        xml:lang="eng">Public Domain Mark 1.0</licence>
                  </availability>
               </publicationStmt>
            </biblFull>
         </sourceDesc>
      </fileDesc>
      <encodingDesc>
         <projectDesc>
            <p>XML na portalu Zgodovina Slovenije - SIstory narejen v okviru izvajanja
               infrastrukturnega programa Inštituta za novejšo zgodovino</p>
         </projectDesc>
         <!-- Taxonomy za Sejne zapiske sej Skupščine Socialistične republike Slovenije, V-1.1, 2014-12-18, Andrej Pančur -->
         <xi:include xmlns:xi="http://www.w3.org/2001/XInclude" href="../taxonomy.xml"/>
      </encodingDesc>
      <profileDesc>
         <langUsage>
            <language ident="slv" xml:lang="slv">slovenski</language>
            <language ident="slv" xml:lang="eng">Slovenian</language>
            <language ident="en" xml:lang="sl">angleški</language>
            <language ident="en" xml:lang="en">English</language>
         </langUsage>
      </profileDesc>
      <revisionDesc>
         <change when="2016-04-13+02:00">
            <name>Mojca Šorn</name>: kodiranje <list>
               <item>//stage[@type='time']</item>
               <item>//p/stage</item>
               <item>//docDate</item>
               <item>//timeline</item>
            </list>
         </change>
         <change when="2016-04-13+02:00">
            <name>Mojca Šorn</name>: preveril, dopolnil in dokončal kodiranje<list>
               <item>//front//*</item>
               <item>//div/@ana</item>
               <item>//stage</item>
               <item>//head</item>
               <item>//castList</item>
               <item>//docDate</item>
            </list>
         </change>
         <change when="2016-04-13+02:00">
            <name>Mojca Šorn</name>: konverzija docx2tei </change>
      </revisionDesc>
   </teiHeader>
   <text>
      <front>
         <div type="contents">
            <head>VSEBINA</head>
            <list rend="simple">
               <head>DRUŽBENOPOLITIČNI ZBOR SKUPŠČINE REPUBLIKE SLOVENIJE</head>
               <head>47. seja - 7., 8., 14., 21., 22. in 29. oktober ter 11. november 1992</head>
               <item>
                  <list rend="ordered">
                     <head>PRED DNEVNIM REDOM:</head>
                     <head>STRAN</head>
                     <item n="1">Proceduralna vprašanja in določitev dnevnega reda
                        .......................................... 1<list rend="simple">
                           <head>GOVORNIKI:</head>
                           <item>Peter Reberc ........................................... 1</item>
                           <item>Emil Milan Pintar ...................................... 2</item>
                           <item>Anton Peršak ........................................... 3</item>
                           <item>Peter Bekeš............................................. 3</item>
                           <item>Anton Peršak ........................................... 5</item>
                           <item>dr. Stanko Buser ....................................... 6</item>
                           <item>Peter Reberc ........................................... 6</item>
                           <item>Anton Peršak ........................................... 7</item>
                           <item>Žarko Pregelj .......................................... 7</item>
                           <item>Stanko Debeljak ........................................ 8</item>
                           <item>dr. Ludvik Toplak ...................................... 8</item>
                           <item>Janez Kopač ........................................... 10</item>
                           <item>dr. Ludvik Toplak ..................................... 10</item>
                           <item>Stanko Debeljak ....................................... 11</item>
                           <item>Janez Gajšek .......................................... 12</item>
                           <item>dr. Ludvik Toplak ..................................... 12</item>
                           <item>Janez Kopač ........................................... 13</item>
                           <item>Stanko Debeljak ....................................... 13</item>
                           <item>Marjan Podobnik ....................................... 14</item>
                        </list>
                     </item>
                  </list>
               </item>
               <item>
                  <list rend="ordered">
                     <head>DNEVNI RED:</head>
                     <item n="1">Pobude, predlogi in vprašanja poslancev .............. 15<list
                           rend="simple">
                           <head>GOVORNIKI:</head>
                           <item>Jože Smole ........................................... 15</item>
                           <item>Zdenka Vidovič ....................................... 16</item>
                           <item>France Tomšič ........................................ 16</item>
                           <item>Vano Gošnik .......................................... 17</item>
                           <item>Maria Pozsonec ....................................... 17</item>
                           <item>Anton Tomažič ........................................ 18</item>
                           <item>dr. Stanko Buser ..................................... 19</item>
                           <item>Janez Lampret ........................................ 20  </item>
                           <item>Janko Halb ........................................... 20 </item>
                           <item>Ivan Tomše ........................................... 23 </item>
                        </list>
                     </item>
                     <item n="2">Ugotavljanje prisotnosti poslancev ................... 24</item>
                     <item n="3">Odobritev osnutkov zapisnikov 30., 33., 34., 36. in 45. seje zbora
                        ................................ 24<list rend="simple">
                           <head>GOVORNIK:</head>
                           <item>Anton Peršak ......................................... 24</item>
                        </list>
                     </item>
                     <item n="4">Predlog za izdajo zakona o Vladi Republike Slovenije z osnutkom
                        zakona .......................... 25<list rend="simple">
                           <head>GOVORNIKI:</head>
                           <item>Andrej Magajna ....................................... 25</item>
                           <item>mag. Dušan Semolič ................................... 26</item>
                           <item>Jože Smole ........................................... 27</item>
                           <item>Anton Peršak ......................................... 28 </item>
                           <item>Žarko Pregelj ........................................ 31</item>
                           <item>Emil Milan Pintar .................................... 31</item>
                           <item>Zoran Thaler ......................................... 34</item>
                           <item>dr. France Bučar ..................................... 35</item>
                           <item>dr. Ludvik Toplak .................................... 39</item>
                        </list>
                     </item>
                     <note>NADALJEVANJE SEJE 8.10.1992</note>
                     <item n="5">Ugotavljanje prisotnosti poslancev ................... 42</item>
                     <item n="6">Proceduralne zadeve .................................. 43<list
                           rend="simple">
                           <head>GOVORNIKI:</head>
                           <item>Franc Potočnik ....................................... 43</item>
                           <item>Miran Potrč .......................................... 43</item>
                           <item>dr. Stanko Buser ..................................... 44</item>
                           <item>Franc Potočnik ....................................... 44</item>
                           <item>Franc Golija ......................................... 45</item>
                           <item>Ignac Polajnar ....................................... 45</item>
                           <item>mag. Janez Kocijančič ................................ 45</item>
                           <item>dr. Ciril Ribičič .................................... 47</item>
                           <item>Franc Potočnik ....................................... 48</item>
                           <item>Miran Potrč .......................................... 48</item>
                           <item>Ivan Pučnik .......................................... 50</item>
                           <item>Sonja Lokar .......................................... 50</item>
                           <item>Jože Smole ........................................... 51 </item>
                           <item>Anton Tomažič ........................................ 52</item>
                           <item>Anton Peršak ......................................... 54</item>
                           <item>dr. Stanko Buser ..................................... 55</item>
                           <item>dr. Hubert Požarnik .................................. 55</item>
                           <item>Emil Milan Pintar .................................... 55</item>
                           <item>Vano Gošnik .......................................... 56</item>
                           <item>Žarko Pregelj ........................................ 57</item>
                           <item>Jože Smole ........................................... 57</item>
                           <item>Zoran Thaler ......................................... 58</item>
                           <item>Ivan Tomše ........................................... 59</item>
                           <item>Sonja Lokar .......................................... 59</item>
                           <item>Sonja Lokar .......................................... 60 </item>
                           <item>Jožef Školč .......................................... 60</item>
                           <item>dr. Stanko Buser ..................................... 62</item>
                        </list>
                     </item>
                     <item n="7">Predlog za izdajo zakona o Vladi Republike Slovenije z osnutkom
                        zakona .......................... 62<list rend="simple">
                           <head>GOVORNIK:</head>
                           <item>Alojz Grabner ........................................ 62</item>
                        </list>
                     </item>
                     <note>NADALJEVANJE SEJE 14.10.1992</note>
                     <item n="8">Ugotavljanje prisotnosti poslancev ................... 63</item>
                     <item n="9">Razširitev dnevnega reda ............................. 64<list
                           rend="simple">
                           <head>GOVORNIKI:</head>
                           <item>dr. Stanko Buser ..................................... 64</item>
                           <item>Anton Peršak ......................................... 64</item>
                           <item>dr. Stanko Buser ..................................... 65</item>
                           <item>Sonja Lokar .......................................... 65</item>
                        </list>
                     </item>
                     <item n="10">Predlog zakona o najetju tujega kredita za nakup opreme za potrebe
                        Republiške uprave za zračno plovbo ........................................
                           66<list rend="simple">
                           <head>GOVORNIK:</head>
                           <item>Janez Kopač .......................................... 67</item>
                        </list>
                     </item>
                     <item n="11">Nadaljevanje obravnave predloga za izdajo zakona o Vladi Republike
                        Slovenije z osnutkom zakona .......... 67<list rend="simple">
                           <head>GOVORNIKI:</head>
                           <item>Ignac Polajnar ....................................... 67</item>
                           <item>Peter Bekeš .......................................... 69</item>
                           <item>dr. Rajko Pirnat ..................................... 72</item>
                           <item>Marjan Podobnik ...................................... 75 </item>
                           <item>dr. Leo Šešerko ...................................... 75</item>
                           <item>dr. Stanko Buser ..................................... 77</item>
                           <item>dr. Ludvik Toplak .................................... 77</item>
                           <item>Žarko Pregelj ........................................ 79</item>
                        </list>
                     </item>
                     <item n="12">Predlog zakona o socialnem varstvu ................... 82<list
                           rend="simple">
                           <head>GOVORNIKI:</head>
                           <item>Franc Imperl ......................................... 83 </item>
                           <item>Anton Tomažič ........................................ 85</item>
                           <item>Sonja Lokar .......................................... 85 </item>
                           <item>Andrej Magajna ....................................... 89</item>
                           <item>France Tomšič ........................................ 89</item>
                           <item>mag. Spomenka Hribar ................................. 89 </item>
                           <item>Žarko Pregelj ........................................ 89</item>
                           <item>Metka Mencin ......................................... 90 </item>
                           <item>Anton Peršak ......................................... 92</item>
                           <item>Andrej Magajna ....................................... 93</item>
                           <item>France Tomšič ........................................ 94</item>
                           <item>mag. Dušan Semolič ................................... 96</item>
                           <item>Franc Imperl ......................................... 97</item>
                           <item>Sonja Lokar .......................................... 98</item>
                           <item>Štefan Kociper ....................................... 98 </item>
                           <item>Sonja Lokar ......................................... 104</item>
                           <item>Štefan Kociper ...................................... 104</item>
                           <item>Štefan Kociper ...................................... 106</item>
                           <item>Zdenka Vidovič ...................................... 106</item>
                           <item>Štefan Kociper ...................................... 108</item>
                           <item>France Tomšič ....................................... 110</item>
                        </list>
                     </item>
                     <item n="13">Nadaljevanje obravnave o predlogu za izdajo zakona o Vladi
                        republike Slovenije z osnutkom zakona ....... 112<list rend="simple">
                           <head>GOVORNIKI:</head>
                           <item>dr. France Bučar .................................... 112</item>
                           <item>Milan Balažic ....................................... 113</item>
                           <item>Branko Grims ........................................ 115</item>
                           <item>Jože Hobič .......................................... 115</item>
                           <item>Andrej Žorž ......................................... 114</item>
                           <item>Vano Gošnik ......................................... 116</item>
                           <item>dr. Hubert Požarnik ................................. 117</item>
                           <item>Jože Smole .......................................... 118</item>
                           <item>Andrej Magajna ...................................... 119</item>
                           <item>dr. Franc Zagožen ................................... 120</item>
                           <item>Mile Šetinc ......................................... 121</item>
                           <item>Anton Peršak ........................................ 122</item>
                           <item>Ignac Polajnar ...................................... 123</item>
                           <item>Milan Balažic ....................................... 125</item>
                           <item>dr. France Bučar .................................... 126</item>
                           <item>mag. Julij Nemanič .................................. 129</item>
                           <item>Žarko Pregelj ....................................... 130</item>
                           <item>Janko Halb .......................................... 132</item>
                           <item>Ivan Pučnik ......................................... 134</item>
                           <item>Zvone Žagar ......................................... 135</item>
                           <item>dr. Stanko Buser .................................... 136</item>
                           <item>dr. Ludvik Toplak ................................... 136</item>
                           <item>Jože Smole .......................................... 138</item>
                           <item>mag. Janez Kocijančič ............................... 138</item>
                           <item>dr. Ludvik Toplak ................................... 138</item>
                           <item>Milan Balažic ....................................... 139</item>
                           <item>Branko Grims ........................................ 140 </item>
                           <item>dr. Franc Zagožen ................................... 141</item>
                           <item>dr. Hubert Požarnik ................................. 141</item>
                           <item>France Tomšič ....................................... 141</item>
                           <item>Žarko Pregelj ....................................... 141</item>
                           <item>Marjan Podobnik ..................................... 142</item>
                           <item>dr. Hubert Požarnik ................................. 143</item>
                        </list>
                     </item>
                     <note>NADALJEVANJE SEJE 21.10.1992</note>
                     <item n="14">Predlog zakona o odkupu terjatev do Iraka in Zvezne direkcije za
                        promet in rezerve izdelkov posebnega pomena
                        .................................... 144<list rend="simple">
                           <head>GOVORNIKI:</head>
                           <item>Drago Kolman ........................................ 144</item>
                           <item>dr. Leo Šešerko ..................................... 145</item>
                           <item>Žarko Pregelj ....................................... 146</item>
                           <item>Tone Anderlič ....................................... 148</item>
                        </list>
                     </item>
                     <item n="15">Predlog zakona o ratifikaciji sporazuma med Vlado Republike
                        Slovenije in Vlado Republike Madžarske o ukinitvi vizumov
                        .................................... 149</item>
                     <item n="16">Predlog zakona o obrestni meri ...................... 149<list
                           rend="simple">
                           <head>GOVORNIKI:</head>
                           <item>dr. Ludvik Toplak ................................... 149</item>
                           <item>Stanko Debeljak ..................................... 151</item>
                           <item>Janez Kopač ......................................... 153</item>
                           <item>Janko Halb .......................................... 159</item>
                           <item>Janez Kopač ......................................... 162</item>
                           <item>Janko Halb .......................................... 164</item>
                           <item>dr. Franc Zagožen ................................... 164</item>
                           <item>Žarko Pregelj ....................................... 165</item>
                           <item>France Tomšič ....................................... 167</item>
                           <item>Ciril Kolešnik ...................................... 168</item>
                           <item>Janez Kopač ......................................... 169 </item>
                           <item>Andrej Rant ......................................... 170</item>
                           <item>Stanko Debeljak ..................................... 171</item>
                           <item>dr. Ludvik Toplak ................................... 172</item>
                           <item>Stanko Debeljak ..................................... 174</item>
                           <item>Janez Kopač ......................................... 174</item>
                        </list></item>
                     <item n="17">Predlog zakona o Skladu kmetijskih zemljišč in gozdov Republike
                        Slovenije .......................... 176<list rend="simple">
                           <head>GOVORNIKI:</head>
                           <item>Tone Anderlič ....................................... 177</item>
                           <item>Franko Juri ......................................... 177</item>
                           <item>Ciril Kolešnik ...................................... 178</item>
                           <item>Martina Lippai ...................................... 178</item>
                           <item>Franc Potočnik ...................................... 180</item>
                           <item>Ciril Kolešnik ...................................... 181</item>
                           <item>Martina Lippai ...................................... 185</item>
                           <item>Ciril Kolešnik ...................................... 187</item>
                           <item>dr. Franc Zagožen ................................... 188</item>
                           <item>Ciril Kolešnik ...................................... 189 </item>
                           <item>dr. Franc Zagožen ................................... 190</item>
                           <item>Ivan Pučnik ......................................... 190</item>
                           <item>Maria Pozsonec ...................................... 191</item>
                           <item>Franc Potočnik ...................................... 191</item>
                           <item>Franc Potočnik ...................................... 192</item>
                           <item>dr. Franc Zagožen ................................... 193</item>
                           <item>Franc Potočnik ...................................... 193</item>
                           <item>Ciril Kolešnik ...................................... 194</item>
                           <item>Franc Potočnik ...................................... 194</item>
                           <item>dr. Franc Zagožen ................................... 194</item>
                           <item>dr. Franc Zagožen ................................... 195</item>
                           <item>Jože Hobič .......................................... 195</item>
                           <item>Janez Kopač ......................................... 196</item>
                           <item>Martina Lippai ...................................... 197</item>
                           <item>Tone Anderlič ....................................... 198</item>
                           <item>Ciril Kolešnik ...................................... 199</item>
                           <item>Franc Potočnik ...................................... 199</item>
                           <item>Sonja Lokar ......................................... 199</item>
                           <item>dr. Franc Zagožen ................................... 200</item>
                        </list>
                     </item>
                     <item n="18">Osnutek zakona o prisilni poravnavi in stečaju ...... 200</item>
                     <note>NADALJEVANJE SEJE 22.10.1992</note>
                     <item n="19">Ugotavljanje prisotnosti poslancev .................. 201</item>
                     <item n="20">Pojasnilo k pobudi .................................. 202<list
                           rend="simple">
                           <head>GOVORNIK:</head>
                           <item>dr. Drago Plešivčnik ................................ 202</item>
                        </list>
                     </item>
                     <note>NADALJEVANJE SEJE 29.10.1992</note>
                     <item n="20">Nadaljevanje obravnave predloga zakona o socialnem varstvu
                        ................................... 202<list rend="simple">
                           <head>GOVORNIK:</head>
                           <item>Štefan Kociper ...................................... 202</item>
                        </list>
                     </item>
                     <note>NADALJEVANJE SEJE 11.11.1992</note>
                     <item n="21">Nadaljevanje obravnave zakona o Skladu kmetijskih zemljišč in
                        gozdov Republike Slovenije (8. točka 47. seje)
                        ........................................... 204</item>
                     <note>(Posamezne nedokončane zadeve so obravnavane na 50. seji zbora.)</note>
                     <item n="22">Spisek govornikov .................................... II</item>
                     <item n="23">Priloga: Zapisnik seje .............................. III</item>
                  </list>
               </item>
            </list>
         </div>
         <div>
            <head>SEZNAM GOVORNIK</head>
            <head>DRUŽBENOPOLITIČNI ZBOR SKUPŠČINE REPUBLIKE SLOVENIJE 47. seja - 7., 8., 14., 21.,
               22. in 29. oktober 1992 ter 11. november 1992</head>
            <castList>
               <head>GOVORNIKI:                                               STRAN</head>
               <castItem>
                  <actor xml:id="sp.AnderličTone">Anderlič Tone</actor>
                  ................................. 148, 177, 198</castItem>
               <castItem>
                  <actor xml:id="sp.BalažicMilan">Balažic Milan</actor>
                  ................................. 113, 125, 139</castItem>
               <castItem>
                  <actor xml:id="sp.BekešPeter">Bekeš Peter</actor>
                  ........................................... 3, 69</castItem>
               <castItem>
                  <actor xml:id="sp.BučarFrance">Bučar dr. France</actor>
                  ............................... 35, 112, 126</castItem>
               <castItem>
                  <actor xml:id="sp.BuserStanko">Buser dr. Stanko</actor> ......... 6, 19, 44, 55,
                  62, 64, 65, 77, 136</castItem>
               <castItem>
                  <actor xml:id="sp.DebeljakStanko">Debeljak Stanko</actor> .................... 8,
                  11, 13, 151, 171, 174</castItem>
               <castItem>
                  <actor xml:id="sp.GajšekJanez">Gajšek Janez</actor>
                  ............................................. 12</castItem>
               <castItem>
                  <actor xml:id="sp.GolijaFranc">Golija Franc</actor>
                  ............................................. 45</castItem>
               <castItem>
                  <actor xml:id="sp.GošnikVano">Gošnik Vano</actor>
                  ..................................... 17, 56, 116</castItem>
               <castItem>
                  <actor xml:id="sp.GrabnerAlojz">Grabner Alojz</actor>
                  ............................................ 62</castItem>
               <castItem>
                  <actor xml:id="sp.GrimsBranko">Grims Branko</actor>
                  ....................................... 115, 140</castItem>
               <castItem>
                  <actor xml:id="sp.HalbJanko">Halb Janko</actor> ................................
                  20, 132, 159, 164</castItem>
               <castItem>
                  <actor xml:id="sp.HobičJože">Hobič Jože</actor>
                  .............................................. 115</castItem>
               <castItem>
                  <actor xml:id="sp.HribarSpomenka">Hribar mag. Spomenka</actor>
                  ..................................... 89</castItem>
               <castItem>
                  <actor xml:id="sp.ImperlFranc">Imperl Franc</actor>
                  ......................................... 83, 97</castItem>
               <castItem>
                  <actor xml:id="sp.JuriFranco">Juri Franco</actor>
                  ............................................. 177</castItem>
               <castItem>
                  <actor xml:id="sp.KocijančičJanez">Kocijančič mag. Janez</actor>
                  ............................... 45, 138</castItem>
               <castItem>
                  <actor xml:id="sp.KociperŠtefan">Kociper Štefan</actor> .......................
                  98, 104, 106, 108, 202</castItem>
               <castItem>
                  <actor xml:id="sp.KolmanDrago">Kolman Drago</actor>
                  ............................................ 144</castItem>
               <castItem>
                  <actor xml:id="sp.KolešnikCiril">Kolešnik Ciril</actor> ............ 168, 178,
                  181, 187, 189, 194, 199</castItem>
               <castItem>
                  <actor xml:id="sp.KopačJanez">Kopač Janez</actor> ........ 10, 13, 67, 153, 162,
                  169, 170, 174, 196</castItem>
               <castItem>
                  <actor xml:id="sp.LampretJanez">Lampret Janez</actor>
                  ............................................ 20</castItem>
               <castItem>
                  <actor xml:id="sp.LokarSonja">Lokar Sonja</actor> ................. 50, 59, 60,
                  65, 66, 85, 98, 200</castItem>
               <castItem>
                  <actor xml:id="sp.LippaiMartina">Lippai Martina</actor>
                  ................................ 178, 185, 197</castItem>
               <castItem>
                  <actor xml:id="sp.MagajnaAndrej">Magajna Andrej</actor>
                  .............................. 25, 89, 93, 119</castItem>
               <castItem>
                  <actor xml:id="sp.MencinMetka">Mencin Metka</actor>
                  ............................................. 90</castItem>
               <castItem>
                  <actor xml:id="sp.NemaničJulij">Nemanič mag. Julij</actor>
                  ...................................... 129</castItem>
               <castItem>
                  <actor sameAs="#sp.PeršakAnton">Peršak Anton</actor> ........... 3, 5, 6, 7, 24,
                  28, 54, 92, 122, 176</castItem>
               <castItem>
                  <actor xml:id="sp.PintarEmilMilan">Pintar Emil Milan</actor>
                  ................................. 1, 31, 55</castItem>
               <castItem>
                  <actor xml:id="sp.PirnatRajko">Pirnat Rajko</actor>
                  ............................................. 72</castItem>
               <castItem>
                  <actor xml:id="sp.PlešivčnikDrago">Plešivčnik dr. Drago</actor>
                  .................................... 202</castItem>
               <castItem>
                  <actor xml:id="sp.PotočnikFranc">Potočnik Franc</actor> ..... 43, 44, 48, 180,
                  191, 192, 193, 194, 199</castItem>
               <castItem>
                  <actor xml:id="sp.PotrčMiran">Potrč Miran</actor>
                  .......................................... 43, 48</castItem>
               <castItem>
                  <actor xml:id="sp.PodobnikMarjan">Podobnik Marjan</actor>
                  ................................ 14, 75,  142</castItem>
               <castItem>
                  <actor xml:id="sp.PolajnarIgnac">Polajnar Ignac</actor>
                  .................................. 45, 67, 123</castItem>
               <castItem>
                  <actor xml:id="sp.PozsonecMaria">Pozsonec Maria</actor>
                  ...................................... 17, 191</castItem>
               <castItem>
                  <actor xml:id="sp.PožarnikHubert">Požarnik dr. Hubert</actor>
                  ....................... 55, 117, 141, 143</castItem>
               <castItem>
                  <actor xml:id="sp.PregeljŽarko">Pregelj Žarko</actor> ......... 7, 31, 57, 79, 89,
                  130, 141, 146, 165</castItem>
               <castItem>
                  <actor xml:id="sp.PučnikIvan">Pučnik Ivan</actor>
                  .................................... 50, 134, 190</castItem>
               <castItem>
                  <actor xml:id="sp.RantAndrej">Rant Andrej</actor>
                  ............................................. 170</castItem>
               <castItem>
                  <actor xml:id="sp.RebercPeter">Reberc Peter</actor>
                  ........................................... 1, 6</castItem>
               <castItem>
                  <actor xml:id="sp.RibičičCiril">Ribičič dr. Ciril</actor>
                  ........................................ 47</castItem>
               <castItem>
                  <actor xml:id="sp.SemoličDušan">Semolič mag. Dušan</actor>
                  ................................... 26, 96</castItem>
               <castItem>
                  <actor xml:id="sp.SmoleJože">Smole Jože</actor> .........................15, 27,
                  51, 57,  118, 138</castItem>
               <castItem>
                  <actor xml:id="sp.ŠešerkoLeo">Šešerko dr. Leo</actor>
                  ..................................... 75, 145</castItem>
               <castItem>
                  <actor xml:id="sp.ŠetincMile">Šetinc Mile</actor>
                  ............................................. 121</castItem>
               <castItem>
                  <actor xml:id="sp.ŠkolčJožef">Školč Jožef</actor>
                  .............................................. 60</castItem>
               <castItem>
                  <actor xml:id="sp.ThalerZoran">Thaler Zoran</actor>
                  ......................................... 34, 58</castItem>
               <castItem>
                  <actor xml:id="sp.TomažičAnton">Tomažič Anton</actor>
                  .................................... 18, 52, 85</castItem>
               <castItem>
                  <actor xml:id="sp.TomšeIvan">Tomše Ivan</actor>
                  ........................................... 23, 59</castItem>
               <castItem>
                  <actor xml:id="sp.TomšičFrance">Tomšič France</actor> ...................... 16,
                  89, 94, 110, 141, 167</castItem>
               <castItem>
                  <actor sameAs="#sp.ToplakLudvik">Toplak dr. Ludvik</actor> ..... 8, 10, 12, 39,
                  77, 136, 138, 149, 172</castItem>
               <castItem>
                  <actor xml:id="sp.VidovičZdenka">Vidovič Zdenka</actor>
                  ...................................... 16, 106</castItem>
               <castItem>
                  <actor xml:id="sp.ŽagarZvone">Žagar Zvone</actor>
                  ............................................. 135</castItem>
               <castItem>
                  <actor xml:id="sp.ZagoženFranc">Zagožen dr. Franc</actor> ......... 120, 141, 164,
                  188, 190, 193, 194, 195, 200</castItem>
               <castItem>
                  <actor xml:id="sp.ŽoržAndrej">Žorž Andrej</actor>
                  ............................................. 115</castItem>
            </castList>
         </div>
      </front>
      <body>
         <div ana="#PAR.DruzPolZb">
            <head>DRUŽBENOPOLITIČNI ZBOR</head>
            <div ana="#PAR.Seja" n="47">
               <head>47. SEJA</head>
               <docDate>(<date when="1992-10-07">7.</date>, <date when="1992-10-08">8.</date>, <date
                     when="1992-10-14">14.</date>, <date when="1992-10-21">21.</date>, <date
                     when="1992-10-22">22.</date> in <date when="1992-10-29">29.10.</date> ter <date
                     when="1992-11-11">11.11.1992</date>)</docDate>
               <timeline origin="#TL.1" unit="s">
                  <when synch="#stage.t.1" xml:id="TL.1" absolute="1992-10-07T11:17:00"/>
                  <when synch="#stage.t.2" since="#TL.1" absolute="1992-10-07T13:00:00"
                     interval="6180"/>
                  <when synch="#stage.t.3" xml:id="TL.2" absolute="1992-10-07T14:40:00"/>
                  <when synch="#stage.t.4" since="#TL.2" absolute="1992-10-07T16:00:00"
                     interval="4800"/>
                  <when synch="#stage.t.5" xml:id="TL.3" absolute="1992-10-08T10:50:00"/>
                  <when synch="#stage.t.6" since="#TL.3" absolute="1992-10-08T11:30:00"
                     interval="2400"/>
                  <when synch="#stage.t.7" xml:id="TL.4" absolute="1992-10-08T13:50:00"/>
                  <when synch="#stage.t.8" since="#TL.4" absolute="1992-10-08T14:40:00"
                     interval="3000"/>
                  <when synch="#stage.t.9" xml:id="TL.5" absolute="1992-10-14T10:25:00"/>
                  <when synch="#stage.t.10" since="#TL.5" absolute="1992-10-14T14:05:00"
                     interval="13200"/>
                  <when synch="#stage.t.11" xml:id="TL.6" absolute="1992-10-14T15:55:00"/>
                  <when synch="#stage.t.12" since="#TL.6" absolute="1992-10-14T18:24:00"
                     interval="8940"/>
                  <when synch="#stage.t.13" xml:id="TL.7" absolute="1992-10-21T11:05:00"/>
                  <when synch="#stage.t.14" since="#TL.7" absolute="1992-10-21T13:35:00"
                     interval="9000"/>
                  <when synch="#stage.t.15" xml:id="TL.8" absolute="1992-10-21T15:05:00"/>
                  <when synch="#stage.t.16" since="#TL.8" absolute="1992-10-21T16:50:00"
                     interval="6300"/>
                  <when synch="#stage.t.17" xml:id="TL.9" absolute="1992-10-22T10:20:00"/>
                  <when synch="#stage.t.18" since="#TL.9" absolute="1992-10-22T10:52:00"
                     interval="1920"/>
                  <when synch="#stage.t.19" xml:id="TL.10" absolute="1992-10-22T11:10:00"/>
                  <when synch="#stage.t.20" since="#TL.10" absolute="1992-10-22T11:14:00"
                     interval="240"/>
                  <when synch="#stage.t.21" xml:id="TL.11" absolute="1992-10-29T14:30:00"/>
                  <when synch="#stage.t.22" since="#TL.11" absolute="1992-10-29T14:40:00"
                     interval="600"/>
                  <when synch="#stage.t.23" xml:id="TL.12" absolute="1992-11-11T12:17:00"/>
                  <when synch="#stage.t.24" since="#TL.12" absolute="1992-11-11"/>
               </timeline>
               <castList>
                  <castItem>
                     <roleDesc>Predsedoval</roleDesc>: <actor xml:id="sp.ToplakLudvik">dr. Ludvik
                        Toplak</actor>, <role>predsednik Družbenopolitičnega zbora</role> in <actor
                        xml:id="sp.PeršakAnton">Anton Peršak</actor>, <role>podpredsednik
                        zbora</role>.</castItem>
               </castList>
               <stage type="time">
                  <time from="1992-10-07T11:17:00" xml:id="stage.t.1">Začetek seje ob 11.17
                     uri</time>.</stage>
               <div ana="#PAR.PredDnevRed">
                  <div ana="#PAR.Procedural">
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Pričenjamo 47. sejo Družbenopolitičnega zbora Skupščine Republike
                           Slovenije, ki sem jo sklical na podlagi 31. člena začasnega poslovnika
                           Skupščine Republike Slovenije. Zboru predlagam, da opravimo najprej
                           proceduralna vprašanja.</p>
                        <p>Vlada Republike Slovenije predlaga, da se v skladu z drugim odstavkom
                           265. člena poslovnika Skupščine Republike Slovenije združita  prva in
                           druga faza zakonodajnega postopka tako, da se hkrati obravnava predlog za
                           izdajo zakona z osnutkom pri zakonu o Vladi Republike Slovenije. V sklopu
                           zakonov, ki morajo v skladu z ustavo vzpostaviti z ustavo predvideno
                           državno ureditev je treba pred novimi volitvami v državni zbor sprejeti
                           še zakon, ki bo uredil tista vprašanja v zvezi s sestavo in delovanjem
                           vlade, ki se po ustavi urejajo z zakonom, uveljavijo pa tudi
                           racionalnejšo sestavo vlade in nekaterih ministrstev. Vlada Republike
                           Slovenije zato predlaga Skupščini Republike Slovenije, da hkrati
                           obravnava in sprejme predlog za izdajo zakona o Vladi Republike Slovenije
                           z osnutkom zakona.</p>
                        <p>Odbor za pravosodje in upravo kot matično delovno telo ni podprl predloga
                           predlagatelja, da se združita prva in druga faza zakonodajnega postopka.
                           V skladu z dogovorom s predsedniki vseh treh zborov pa bi vam predlagal,
                           da bi zbor v dnevni red vendarle uvrstil predlog za izdajo z osnutkom.
                           Zakon o vladi je namreč zakon, ki ga je nujno sprejeti še do volitev, saj
                           bo le tako možno po konstituiranju Državnega zbora oblikovati vlado na
                           podlagi novega zakona o vladi. Zato predsedniki zborov predlagamo, da
                           zbori uvrstijo v dnevni red obe zakonodajni fazi, poslancem in poslankam
                           pa predlagam, da pripombe in predloge posredujejo v razpravi ob osnutku
                           zakona. Po obravnavi zakona bi se po potrebi sestali vodje poslanskih
                           klubov, ki bi poskušali poenotiti različna stališča do osnutka zakona.
                           Zbori bi nato po končani razpravi sprejeli vsebinski sklep, kjer bodo
                           jasno opredeljena stališča za predlagatelja zakona, kaj vse pri pripravi
                           zakona mora upoštevati.</p>
                        <p>Želi predstavnik vlade besedo?  Predstavnik vlade je tukaj? Ni. Hvala.
                           Želijo besedo predstavniki skupščinskih delovnih teles?  Predstavniki
                           Odbora za pravosodje in upravo? Besedo želi, prosim, gospod Peter
                           Reberc.</p>
                     </sp>
                     <sp who="#sp.RebercPeter">
                        <speaker>PETER REBERC:</speaker>
                        <p>Odbor za pravosodje in upravo je obravnaval predlog za izdajo zakona o
                           vladi skupaj z osnutkom zakona in je v razpravi ugotovil, lahko rečem,
                           soglasno, da je v tem zakonu veliko stvari še nedorečenih. In da se ne bi
                           zdaj spuščal v vsebinsko razlago, so člani odbora soglasno menili, da naj
                           sprejmemo v tej fazi samo predlog za izdajo zakona, da pa naj vlada
                           čimprej pripravi tudi osnutek zakona zato, da bi ga lahko še pravočasno
                           sprejeli.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Rebercu za poročilo. Odpiram razpravo. Prosim gospod
                           Emil Milan Pintar.</p>
                     </sp>
                     <sp who="#sp.PintarEmilMilan">
                        <speaker>EMIL MILAN PINTAR:</speaker>
                        <p>Hvala lepa. V zvezi s tem zakonom bi rad opozoril na tri stvari. Prvič,
                           da ni nobenega dvoma, da mi tak zakon rabimo še pred iztekom mandata
                           sedanje vlade, kajti povsem nenormalno bi bilo pričakovati, da bi
                           prepustili to funkcijo novemu mandatnemu obdobju, da bo sestavljena nova
                           velika vlada in da bo prvi akt te nove vlade neke vrste samoukinitev
                           približno v tretjinskem obsegu, kajti prepričan sem, da se je med vsemi
                           nami uveljavilo mnenje, da lahko brez škode oziroma obratno, zaradi
                           potreb po učinkovitejšem delu naše vladno telo zmanjšamo tam približno za
                           eno tretjino.</p>
                        <p>Ob tej enotni misli, da zakon rabimo pa seveda nastaja nekaj vprašanj,
                           kako naj bo vlada organizirana. V osnovi se pojavljata dva temeljna
                           koncepta. Koncept, ki bo govoril o tem, da bomo imeli vlado kot kabinet
                           in ministrstva kot neke vrste razmeroma samostojno strokovno upravno
                           službo. Ta koncept je tisti, ki ga čedalje več modernih družb uveljavlja,
                           je pa seveda rezultat nekih urejenih in stabilnih razmer v družbah. Nisem
                           prepričan, da ga mi v tem trenutku že zmoremo, vendar če se bo pojavil
                           primerno razdelan, potem mislim, da bi ga kazalo  podpreti. Tu v predlogu
                           vlade je pa to malo spremenjen septembrski predlog glede na tistega, ki
                           smo ga imeli priliko videti v marcu - strokovni delavci so približno
                           isti, podpisani minister je drugi pa - seveda ne gre za ta koncept o
                           katerem tu govorim ampak gre še zmeraj za nek koncept vlade, ki je glede
                           na naše dosedanje delo klasično organizirana. Ker ostaja v tem kontekstu,
                           bi rad opozoril na nekaj vprašanj katera se mi  zdijo  izjemno pomembna
                           in da so v tem delu napačno rešena. Prvo tako napačno rešeno vprašanje je
                           odnos med vlado in parlamentom. Tisti, ki poznate ta razmerja v drugih
                           evropskih državah veste, da je pravzaprav to razmerje precej natančno
                           opisano in da so naloge ali dolžnosti vlade tu izjemno precizno
                           zastavljene. Kajti odnos med parlamentom in vlado je seveda odnos me
                           tistim, ki na nek način vlado postav...</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Prosim. Samo malo prosim, če smem prekiniti gospoda poslanca. Mi zdaj še
                           ne razpravljamo o vsebini, ampak samo še o proceduralnemu vprašanju o
                           združitvi obeh faz. <stage>(Vmes gospod Pintar: Jaz se opravičujem, sem
                              razumel, da je razprava odprta tudi o vsebini.)</stage>  Ni še. Mi smo
                           samo še pri vprašanju o združitvi obeh faz pa bi o vsebinski razpravi
                           nadaljevali, ko bomo prišli  na to. Jaz bi predlagal, da prvo odločimo.
                              <stage>(Gospod Pintar: Hvala lepa.)</stage> Prosim.</p>
                        <p>Mi smo pri proceduralnem vprašanju glede združitve obeh faz. Prosim,
                           gospod Peršak želi besedo. Vsebino bomo nadaljevali, gospod Pintar.</p>
                     </sp>
                     <sp who="#sp.PeršakAnton">
                        <speaker>ANTON PERŠAK:</speaker>
                        <p>Jaz bi se rad samo zavzel za to, da bi se zbor vendarle odločil, da
                           obravnavamo ta osnutek kot osnutek iz tega razloga, ki ga je sicer omenil
                           že tudi gospod Pintar, ker mislim, da ta zakon preprosto moramo sprejeti
                           do volitev in če ga danes ne obravnavamo kot osnutek, je to skoraj že
                           nemogoče. Predlagam pa, da potem zbor, ko bo to obravnavo opravil,
                           sprejme dovolj obvezujoče sklepe o tem, kako naj se predlog zakona
                           oblikuje in predloži na podlagi razprave seveda, zato da se ne bo potem
                           vsa razprava še enkrat ponovila ob predlogu, pa da ne bo potrebna ne vem
                           kakšna množica amandmajev itn. Skratka, rad bi vas poskušal nagovoriti za
                           to, da glasujemo za to, da se obravnava kot osnutek, hkrati pa se
                           odločimo za malo drugačne sklepe kot ponavadi; se pravi sklepe, ki bodo
                           jasno  usmerili vlado, kako naj se oblikuje predlog. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Prosim, gospod Peter Bekeš.</p>
                     </sp>
                     <sp who="#sp.BekešPeter">
                        <speaker>PETER BEKEŠ:</speaker>
                        <p>Spoštovani predsednik, spoštovane kolegice in kolegi! Ne bi bilo dobro,
                           da o tem osnutku zakona razpravljamo v umetno ustvarjenem vzdušju nuje.
                           Namreč, vsaka vlada, ker gre pač za zakon, ki se z navadno večino
                           sprejema, načeloma lahko s tisto večino, ki je omogočila vzpostavitev
                           vlade, seveda ureja posamezna vprašanja ali celotno zakonsko postavitev
                           svojega položaja, pristojnosti in razmerij v skladu s svojimi potrebami.
                           Načelno takemu stališču ne bi mogli ugovarjati. Praktično - in zato sem
                           se oglasil k besedi - pa bi bilo izredno koristno, ker bo šlo za
                           konstituiranje prve vlade, ki bo v celoti začela delovati na osnovi nove
                           ustave in na osnovi drugače strukturiranega parlamenta se pravi Državnega
                           zbora kot je bila struktura dosedanje skupščine, da po volitvah večina,
                           ki bo iz teh volitev izšla, konstituira novo vlado na podlagi že
                           veljavnega zakona. To pripravo  in ta zakon lahko sprejmemo edino mi.</p>
                        <p>Mislim, da je proceduralno mogoče to kvalitetno opraviti, če se danes
                           tukaj  odločimo za sprejem združitve prvih dveh faz postopka. Se pravi,
                           da danes obravnavamo predlog za izdajo zakona z osnutkom; to se pravi,
                           tudi osnutek. Jaz sam sem imel vrsto pripomb na delovnem telesu, kjer smo
                           ta osnutek obravnavali in mislim, da osnutek z dopolnitvami (ki so jih
                           tudi drugi kolegi predlagali) in s spremembami je sposoben, če bo seveda
                           predlagatelj to voljo in to delovno pripravljenost pokazal; tega v
                           dosedanji proceduri ni zanikal - za obravnavo, je sposoben za
                           dograjevanje, bodo pa seveda morali biti sklepi taki, da bodo jasno
                           nakazali, v kateri smeri naj se pripravi predlog.  Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Še kdo? Če ni več potem preidemo na glasovanje o
                           proceduralnem vprašanju združitve prve in druge faze. Ugotovimo
                           navzočnost. <stage>(43 navzočih.)</stage></p>
                        <p>Kdo je za združitev obeh faz?</p>
                        <p>Kdor je za, naj glasuje! <stage>(30 glasov za.)</stage> Je kdo proti?
                              <stage>(4 glasovi proti.)</stage>  Se je kdo vzdržal? <stage>(11
                              vzdržanih.)</stage></p>
                        <p>Ugotavljam, da je predlog sprejet; 30 glasov je bilo za, 4 proti in 11
                           vzdržanih od 43 navzočih. <stage>(Očitno je več navzočih.)</stage></p>
                        <p>Dalje Vlada Republike Slovenije predlaga, da se v skladu s 314. členom
                           poslovnika Skupščine Republike Slovenije obravnava in sprejme po hitrem
                           postopku predlog zakona o odkupu terjatev do Iraka in Zvezne direkcije za
                           promet in rezerve izdelkov posebnega pomena. Da bi se v čimkrajšem času
                           odpravile večje motnje v poslovanju podjetij, ki izkazujejo zapadle
                           neplačane terjatve iz poslov v Iraku in poslov, ki so bili revizirani
                           preko Zvezne direkcije za promet in rezerve izdelkov posebnega namena s
                           sedežem v Beogradu Vlada Republike Slovenije predlaga Skupščini Republike
                           Slovenije, da obravnava in sprejme navedeni zakon po hitrem postopku.
                           Želi morebiti predstavnik vlade podati poročilo. Ne. Gospod Debeljak.
                           Odpiram razpravo o predlogu, da zakon obravnavamo po hitrem postopku.
                           Želi kdo razpravljati o tem?</p>
                        <p>Če ni razpravljalcev, prehajamo na glasovanje. Ugotovimo navzočnost.
                              <stage>(43 navzočih poslancev.)</stage></p>
                        <p>Kdo je za hitri postopek?</p>
                        <p>Kdor je za, naj glasuje! <stage>(26 glasov za.)</stage> Je kdo proti?
                              <stage>(5  glasov proti.)</stage>  Se je kdo vzdržal? <stage>(6
                              vzdržanih.)</stage></p>
                        <p>Ugotavljam, da je predlog hitrega postopka izglasovan.</p>
                        <p>Dalje. Vlada Republike Slovenije predlaga, da se v skladu s 314. členom
                           poslovnika Skupščine Republike Slovenije obravnava in sprejme po hitrem
                           postopku predlog zakona o natečaju tujega kredita za nakup opreme za
                           potrebe Republiške uprave za zračno plovbo. Vlada Republike Slovenije je
                           24.6.1992 potrdila dve pogodbi, ki jih je sklenila Republiška uprava za
                           zračno plovbo za podjetje Sieng AG, ki ga zastopa Siemens ATM iz Münchna
                           za nakup radarske  procesne telekomunikacijske radionavigacije in
                           energetske opreme v skupni vrednosti 30 milijonov 700 tisoč DM. Glede na
                           to, da je proizvodnja opreme že v polnem teku, bi sprejem nakupa po
                           rednem postopku povzročil zamik dobavnih rokov in upočasnitev dinamike za
                           postavitev opreme, ki je za vodenje zračnega pomena bistvenega pomena,
                           Vlada Republike Slovenije predlaga Skupščini Republike Slovenije, da
                           sprejme zakon po hitrem postopku. Želi predstavnik vlade podati
                           obrazložitev? Ne? Je tukaj navzoč? Ni ga.</p>
                        <p>Odpiram razpravo o predlogu, da obravnavamo zakon po hitrem postopku. Če
                           ni razpravljalcev, prehajamo na glasovanje. Ponovno ugotovimo navzočnost.
                              <stage>(39.)</stage> To ni res. Ponovno ugotovimo navzočnost.
                              <stage>(40.)</stage> Tudi to ne drži. Zdaj je vstopil 41. Prosim,
                           ponovno. <stage>(41 navzočih.)</stage></p>
                        <p>Kdo je za predlog hitrega postopka?</p>
                        <p>Kdor je za, naj glasuje! <stage>(32 glasov za.)</stage> Je kdo proti?
                              <stage>(1 glas proti.)</stage> Se je kdo vzdržal? <stage>(3
                              vzdržani.)</stage></p>
                        <p>Ugotavljam, da je predlog hitrega postopka izglasovan.</p>
                        <p>Vlada Republike Slovenije predlaga, da se v skladu z drugim odstavkom
                           265. člena poslovnika Skupščine Republike Slovenije združita prva in
                           druga faza zakonodajnega postopka, tako da se hkrati obravnava predlog za
                           izdajo zakona, z osnutkom zakona pri zakonu o Bloudkovih priznanjih.
                           Vlada predlaga Skupščini Republike Slovenije, da hkrati obravnava in
                           sprejme navedeni predlog za izdajo zakona z osnutkom zakona, ker gre za
                           manj zahtevni zakon.</p>
                        <p>Želi besedo predstavnik vlade? Je navzoč? Ni. Odpiram razpravo o
                           predlogu. Če ni razpravljalec, prehajamo na glasovanje. Ugotovimo
                           navzočnost! <stage>(42 navzočih poslancev.)</stage></p>
                        <p>Kdor je za predlog združitve dveh faz, naj prosim glasuje! <stage>(29
                              poslancev.)</stage> Je kdo proti? <stage>(4 poslanci.)</stage> Se je
                           kdo vzdržal? <stage>(6 poslancev.)</stage></p>
                        <p>Ugotavljam, da je predlog sprejet.</p>
                        <p>Franc Golja in skupina poslancev poslanskega kluba Liberalne stranke
                           predlagajo, da se v skladu s 314. členom poslovnika Skupščine Republike
                           Slovenije obravnava in sprejme po hitrem postopku predlog zakona o
                           lastninskem preoblikovanju malih podjetij. Ker področje privatizacije
                           malih podjetij v dosedanjih razpravah v procesu privatizacije družbene
                           lastnine ni bilo sporno, predlagatelji menijo, da prelaganje
                           privatizacije na tem področju predstavlja izjemno nevarnost nastajanja
                           velike škode. S sprejemom tega zakona bi bila zagotovljena pristopnost k
                           privatizaciji. Izvršni svet Skupščine Republike Slovenije je v svojem
                           mnenju z dne 5.12.1991 ocenil, da ne gre za nobenega od razlogov za hitri
                           postopek določenih s 314. členom poslovnika Skupščine Republike Slovenije
                           in je bil proti hitremu postopku pri obravnavi tega zakona. Prav tako pa
                           je menil, da bi zakon pomenil le parcialno reševanje problemov.</p>
                        <p>Zakon smo uvrstili v predlog dnevnega reda na predlog Zbora občin z dne
                           16.9.1992. Želi predlagatelj besedo? Ne želi. Ugotovimo navzočnost!
                              <stage>(46 navzočih poslancev.)</stage></p>
                        <p>Kdor je za predlog hitrega postopka, naj prosim glasuje! <stage>(18
                              poslancev.)</stage> Je kdo proti? <stage>(3 poslanci.)</stage> Se je
                           kdo vzdržal? <stage>(13 poslancev.)</stage></p>
                        <p>Ugotavljam, da predlog ni sprejet in zakon ostane v prvi fazi.</p>
                        <p>Odbor Skupščine Republike Slovenije za vzgojo in izobraževanje ter
                           telesno kulturo predlaga, da predlog dnevnega reda današnje seje
                           razširimo še s predlogom resolucije o športu. Želi besedo predlagatelj?
                           Ne želi. Želi besedo predstavnik vlade? Ne želi. Odpiram razpravo o
                           predlogu razširitve. Ni. Prosim, da ugotovimo navzočnost! <stage>(45
                              navzočih poslancev.)</stage></p>
                        <p>Kdor je za predlog razširitve dnevnega reda, naj prosim glasuje!
                              <stage>(34 poslancev.)</stage> Je kdo proti? <stage>(2
                              poslanca.)</stage> Se je kdo vzdržal? <stage>(4 poslanci
                              aktivno.)</stage></p>
                        <p>Ugotavljam, da je predlog izglasovan.</p>
                        <p>Besedo želi gospod Peršak.</p>
                     </sp>
                     <sp who="#sp.PeršakAnton">
                        <speaker>ANTON PERŠAK:</speaker>
                        <p>Jaz imam predlog v zvezi z dnevnim redom, in sicer v zvezi s 14. in 15.
                           točko. Gre za interpelacijo in za obtožbo kršitve ustave zoper ministra
                           za notranje zadeve. Ne gre za to, da zavračam to, da se to obravnava. Gre
                           za to, da je po našem mnenju treba razčistiti vprašanje, ali je za
                           obravnavo te teme pristojen posamezen skupščinski zbor, ali je pristojna
                           skupna seja skupščine. Po mojem mnenju je v skladu s konstruktivno
                           nezaupnico in v skladu z načinom imenovanja ministrov, pristojna za to
                           skupna seja, ne pa posamezni zbor.</p>
                        <p>In ker je to vprašanje sporno tudi v Zboru občin, kjer so sicer to točko
                           tudi uvrstili na dnevni red in obravnavali, predlagam - tak je bil tudi
                           prvotni dogovor ali usmeritev vodstva skupščine - da se zbor tega danes
                           ne uvrsti na dnevni red, pač pa hkrati sprejme sklep, da se zahteva od
                           ustavne komisije mnenje oziroma stališče o tem, ali je za to točko, za
                           obravnavo tega pristojen zbor ali skupna seja, in da se potem, ko bo to
                           stališče ustavna komisija dala, v skladu s tem postopa.</p>
                        <p>Če bo ocenila, da je to stvar zbora, naj to zbor takrat nemudoma uvrsti
                           na dnevni red; če bo dala stališče, da je to skupna seja, bo to šlo na
                           skupno sejo. Ne zavračam obravnave, ampak da se proceduralno ugotovi, ali
                           je to stvar zbora ali skupne seje in se v skladu s tem postopa. Predlagam
                           pa, da gre to z dnevnega reda zato, da ne bo zopet to točka, ki se bo še
                           mesec dni ali dva mesece kot nedokončana točka seje vlekla, medtem ko
                           bomo čakali na to stališče.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Prosim gospoda Peršaka, da konkretno sformulira predlog sklepa.</p>
                     </sp>
                     <sp who="#sp.PeršakAnton">
                        <speaker>ANTON PERŠAK:</speaker>
                        <p>Predlagam, da zbor z glasovanjem odloči, da to ni na dnevnem redu te
                           seje. In drugič, da sprejme sklep, s katerim zbor nalaga ustavni
                           komisiji, naj jasno pove stališče, ali je obravnava interpelacije in
                           ustavne obtožbe zoper ministra stvar za obravnavo na posameznem
                           skupščinskem zboru ali na skupni seji skupščine.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Hvala lepa. Želi kdo razpravljati o predlogu sklepa? Prosim, gospod
                           Buser.</p>
                     </sp>
                     <sp who="#sp.BuserStanko">
                        <speaker>DR.STANKO BUSER:</speaker>
                        <p>Spoštovano predsedstvo, spoštovane poslanke in poslanci! Gospod Peršak je
                           obrazložil svoje mnenje, ker je rekel, po mojem mnenju. Jaz bi rad slišal
                           proceduralno, kakšno je uradno mnenje. Gospod Peršak je rekel: po mojem
                           mnenju. To sem si zapisal. Prosil bi za uradno mnenje. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Prosim, gospod Reberc.</p>
                     </sp>
                     <sp who="#sp.RebercPeter">
                        <speaker>PETER REBERC:</speaker>
                        <p>Sklep, po katerem naj bi bilo mnenje ustavne komisije v zvezi z
                           interpelacijo merodajno, po moje, ni ustrezen oziroma je vprašljiv. Naš
                           zbor se sicer lahko odloči, da kateremukoli telesu v tej skupščini, ali
                           ustavni komisiji ali kakšni drugi, mogoče tudi Komisiji za spremljanje in
                           izvajanje poslovnika, ali še kateri tretji, ali na novo oblikuje novo
                           komisijo, ki naj o tem pove svoje mnenje, in potem reče, da je to tisto
                           mnenje, ki je v bistvu mnenje zbora. Mislim pa, da sklep, kot ga predlaga
                           gospod Peršak, nima prave osnove. Tu gre za proceduralno vprašanje. V
                           proceduralnih vprašanjih ustavna komisija sicer lahko daje mnenja, niso
                           pa merodajna in zavezujoča. Tudi če bo taka komisija našemu zboru dala
                           svoje mnenje in bo naš zbor to mnenje prevzel kot svoje, tako mnenje ne
                           bo obvezovalo ostalih dveh zborov in bomo prav tako na neki slepi
                           poti.</p>
                        <p>Zaradi tega menim, da ni smiselno dajati tega mandata ustavni komisiji.
                           Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Hvala lepa. Repliko želi gospod Peršak.</p>
                     </sp>
                     <sp who="#sp.PeršakAnton">
                        <speaker>ANTON PERŠAK:</speaker>
                        <p>Moje stališče je naslonjeno na odlok o ustanovitvi ustavne komisije, ki
                           je z zadnjo alineo tega odloka tudi zadolžena za tolmačenje oziroma za
                           dajanje mnenja o teh zadevah, ki se tičejo ustavne materije. Gospodu
                           Rebercu moram povedati, da s poslovnikom ta stvar ni urejena, ker je ta
                           poslovnik pisan za skupščino, v kateri interpelacija zoper posameznega
                           ministra in ustavna obtožba zoper ministra nista obstojale. Poslovnik
                           preprosto tega vprašanja ne ureja.</p>
                        <p>Zato je treba uporabljati direktno ustavo in v tem vmesnem času, dokler
                           ni novega poslovnika in z odlokom o ustanovitvi ustavne komisije, kot
                           rečeno, je za to zadolžena ustavna komisija, da daje stališče o tem.</p>
                        <p>Jaz sem prej govoril o 14. in 15. točki skupaj. Mogoče je smiselno, da se
                           o vsaki točki odloča zbor posebej in o vsaki točki posebej sprejme tudi
                           sklep, ki bi se glasil nekako takole (prebral bom samo enega, razumite ga
                           pa za 14. in 15. točko):</p>
                        <p>"Zbor nalaga Komisiji Skupščine Republike Slovenije za ustavna vprašanja,
                           da zboru posreduje mnenje v zvezi s postopkom obravnave interpelacije
                           (oziroma v drugem primeru obtožbe), vložene na podlagi 118. člena ustave
                           Republike Slovenije iz leta 1991."</p>
                        <p>V drugem primeru je pa 119. člen. Mislim, da je stvar čista. Res gre za
                           to, da to v poslovniku ni urejeno.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Hvala. Gospod Žare Pregelj.</p>
                     </sp>
                     <sp who="#sp.PregeljŽarko">
                        <speaker>ŽARKO PREGELJ:</speaker>
                        <p>Spoštovani! Interpelacija je vložena v skladu z 232. členom veljavnega
                           poslovnika in to je urejeno v poslovniku. Direktno sicer stari poslovnik
                           ni obravnaval interpelacije do posameznega ministra, obravnaval je
                           interpelacijo do izvršnega sveta. Toda dejansko se to tiče tudi dela
                           Izvršnega sveta, delo posameznega ministra. Zato je ta interpelacija
                           popolnoma pravilno vložena. Mora biti obravnavana na teh zborih, ne glede
                           na to, kakšno mnenje da vlada.</p>
                        <p>Mislim, da je nesmiselno dolgoveziti in iskati neke proceduralne luknje,
                           kajti na enak princip so bile tudi konstruktivne nezaupnice spravljene in
                           ne vem zakaj bi morali za tisto, za kar imamo v poslovniku osnovo,
                           zavračati z neko obrazložitvijo, da ne gre za urejene zadeve.</p>
                        <p>Druga stvar je ustavna obtožba. Tisto je nekoliko drugačna zadeva, toda
                           interpelacija je popolnoma pravilno vložena in mora biti obravnavana na
                           zboru. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Hvala lepa. Želi še kdo besedo?</p>
                        <p>Predlog gospoda Peršaka dajem na glasovanje. Ugotovimo navzočnost!
                              <stage>(46 navzočih poslancev.)</stage></p>
                        <p>Kdor je za predlog gospoda Peršaka, naj prosim glasuje! <stage>(26
                              poslancev.)</stage> Je kdo proti? <stage>(17 poslancev.)</stage> Se je
                           kdo vzdržal? <stage>(5 poslancev.)</stage></p>
                        <p>Ugotavljam, da je predlog izglasovan. To pomeni, da 14. in 15. točka
                           nista uvrščeni na dnevni red in sprejet je sklep, da se od ustavne
                           komisije zahteva mnenje glede ustreznega člena ustave, kaj predstavlja
                           Državni zbor - ali to predstavljajo vsi trije zbori - ali to predstavlja
                           skupna seja.</p>
                        <p>Sedaj dajem na glasovanje dnevni red v celoti. Še gospod Stanko Debeljak,
                           namestnik ministra za finance.</p>
                     </sp>
                     <sp who="#sp.DebeljakStanko">
                        <speaker>STANKO DEBELJAK:</speaker>
                        <p>Gospod predsednik! Zboru predlagam, da umakne z dnevnega reda 7. točko
                           dnevnega reda, to je predlog zakona o obrestni meri in da jo uvrsti na
                           dnevni red takrat, ko bo besedilo predloga zakona o obrestni meri
                           napisano v skladu s sklepi zborov iz meseca julija.</p>
                        <p>Ko so zbori v juliju obravnavali predlog za izdajo zakona o obrestni meri
                           z osnutkom, so sprejeli sklep, da predlog zakona pripravijo predlagatelji
                           v sodelovanju z vlado. Povedati moram, da ta tekst predloga zakona, ki je
                           pripravljen za obravnavo k tej točki dnevnega reda, so pripravili
                           predlagatelji sami in da je sodelovanje z vlado steklo potem, ko je bil
                           ta predlog zakona napisan in da smo na tem sodelovanju (zadnje je bilo
                           7/10) ugotovili, da so različna stališča glede vsebine predloga zakona in
                           zato je vlada predlagala, da predlagatelji nadalje usklajujejo vsebino
                           tega zakona s predstavniki vlade in tudi monetarnimi oblastmi, ker se ta
                           vsebina zakona bistveno nanaša in razlikuje od ekonomske politike vlade
                           in ukrepov monetarnih oblasti.</p>
                        <p>Temu predlogu zakona so nasprotovali tudi predstavniki Banke Slovenije,
                           ki so bili prisotni na tem razgovoru s predstavniki predlagateljev in
                           tudi predstavnik Zavoda za makroekonomske analize. Sprejet je bil tudi
                           predlog s strani vlade, da se to usklajevanje nadaljuje in predlagam, da
                           zbori, konkretno vaš zbor, obravnava tako usklajen tekst predloga zakona,
                           ne pa tisti predlog zakona, ki je danes predmet obravnave k tej točki.
                           Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Želi še kdo na to vprašanje kaj dodati? Če nihče, bom jaz.</p>
                     </sp>
                     <sp who="#sp.ToplakLudvik">
                        <speaker>DR. LUDVIK TOPLAK:</speaker>
                        <p>Predstavnika vlade, ki predlaga, da se točka dnevnega reda - predlog
                           zakona o obrestni meri - preloži oziroma da iz dnevnega reda, jaz
                           razumem. Kot predlagatelj pa moram reči: po sklepih vseh treh zborov
                           skupščine so predlagatelji dolžni pripraviti predlog zakona ob
                           sodelovanju z vlado. V vseh treh zborih je bilo posebej poudarjeno, da
                           gre za komplicirano strokovno, pravno in ekonomsko vprašanje. Zato so
                           predlagatelji povabili k sodelovanju predstavnika vlade, predvsem
                           profesorje Ekonomske fakultete v širokem krogu; nekaj sto udeležencev,
                           strokovnjakov je prediskutiralo zakonski osnutek, prediskutiralo in tudi
                           analizirali vse skupščinske razprave, kakor tudi znanstvene referate, ki
                           so bili predloženi. Na posebnem posvetu kluba finančnikov, kjer so bili
                           predstavniki vlade in predstavniki Narodne banke in bank navzoči - ne bom
                           rekel predstavniki vlade, ampak ljudje iz vlade - in je tekla obširna
                           razprava o teh istih vprašanjih in so se tudi oblikovala stališča. Res pa
                           je, da na Ekonomsko fakulteto na strokovni posvet predstavniki vlade niso
                           prišli, čeprav so predhodno potrdili udeležbo, niti se niso
                           opravičili.</p>
                        <p>Poseben sklic pravnikov, v organizaciji društva pravnikov v gospodarstvu,
                           gospodarskih sodnikov in drugih strokovnjakov v Mariboru, je bil sklican,
                           ko se je ponovno preoblikovalo; tudi o tem je bila obveščena vlada.</p>
                        <p>Na podlagi vseh teh razprav je nastal - so predlagatelji pač ob
                           sodelovanju vlade, kolikor je vlada pač pokazala sodelovanje, ob
                           sodelovanju z vlado. In če vlada ni bila voljna sodelovati, smo pač
                           pripravili na podlagi tega, kar smo imeli. To so bile skupščinske
                           razprave v zborih, pisna stališča vlade, pisna stališča Narodne banke,
                           kakor tudi morebiti druga, zlasti stališča vladnih predstavnikov v zborih
                           in v delovnih telesih skupščine. Vse to je bilo upoštevano, kolikor je po
                           presoji predlagateljev sprejemljivo. Ko smo predložili predlog zakona o
                           obrestni meri, je Odbor za kreditno monetarni sistem sprejel stališče, da
                           ni bilo pripravljeno skupaj z vlado.</p>
                        <p>Strokovne službe so nas opozorile na distinkcijo. Eno je ob sodelovanju z
                           vlado, drugo pa je - predlagatelji skupaj z vlado. Ob sodelovanju z vlado
                           pomeni: predlagatelji pripravijo, vendar so dolžni povabiti in upoštevati
                           stališča vlade. Dejstvo je, da o vseh stališčih je, mislim, da na sedmih
                           drobno tipkanih, gosto tipkanih straneh obrazložitve (ki jo, spoštovani
                           poslanci, imate na klopi) je analizirana razprava in različna stališča
                           vlade. Vse je bilo pač ob sodelovanju, kolikor je vlada pokazala dobre
                           volje.</p>
                        <p>Dodatno k temu in naknadno je v zadnjem tednu vlada pokazala  svojo
                           pripravljenost ponovno za sodelovanje. Sestali smo se dvakrat, skupaj
                           šest ur. Zapis razgovora k predlogu zakona o obrestni meri ste prejeli na
                           klop in smo ga tudi dodatno še z nekaterimi strokovnimi stališči
                           opremili, tako da ga dobite na vpogled, dodatni vpogled. Iz tega zapisa
                           je razvidno, da v bistvu vlada stoji na svojem, da predstavniki nekaterih
                           vladnih strokovnih inštitucij, kot je tako imenovani Zavod za
                           makroekonomske analize, ki je vladna inštitucija pri Ministrstvu za
                           planiranje, stoji na istem kot vlada in tudi pove, da Narodna banka in
                           vlada stojijo na istem. Predlagatelji smo k temu tudi zavzeli stališče,
                           da ob sodelovanju z vlado je pripravljeno to kar je in je kot predlog dan
                           poslancem lepo v rednem postopku.</p>
                        <p>Dodatno naj spomnim, da smo, ko smo govorili v mesecu decembru prvič o
                           spremembah zakona o zamudni obrestni meri, je vlada dobila po sklepu tudi
                           Družbenopolitičnega zbora, nalogo, da v roku 30-tih dni - sklep je bil
                           sprejet v mesecu januarju - vlada pripravi zakon o obrestni meri, s
                           katerim celovito uredi vprašanje obrestne mere. Na ta sklep smo opozorili
                           v mescu februarju vlado, v mesecu marcu smo opozorili vlado in ker vlada
                           tega ni naredila, smo poslanci pripravili prej osnutek oziroma predlog za
                           izdajo z osnutkom zakona o obrestni meri.</p>
                        <p>Jaz osebno menim, da vsako nadaljnje zavlačevanje je čisto nepotrebno
                           zavlačevanje. Ne bi pa želel govoriti kaj pomeni zavlačevanje tega zakona
                           za realno ustvarjalno gospodarstvo v tej deleži, tako s pravnega,
                           gospodarskega, da ne govorim o moralnem vidiku oderuštva. Hvala lepa.</p>
                        <p>Predlagam, da zbor potrdi predlagani dnevni red. Drugače rečeno, da zbor
                           ne sprejme predloga predstavnika vlade, da se ta 7. točka briše z
                           dnevnega reda.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Gospod Kopač želi besedo.</p>
                     </sp>
                     <sp who="#sp.KopačJanez">
                        <speaker>JANEZ KOPAČ:</speaker>
                        <p>Hvala lepa za besedo.  Jaz podpiram predlog predstavnika vlade. Zdaj bi
                           pravzaprav bilo slepljenje samega sebe, če bi poskušali na ta ali oni
                           način formulirati tisto dikcijo ob sodelovanju z vlado. Vsakršna razprava
                           v zvezi z uvrščanjem tega zakona na dnevni red se potem nujno dotika tudi
                           vsebine in ne samo procedure priprave tega zakona. Jasno je, da koncept
                           nobene od institucij, ki se kakorkoli čutijo odgovorne za neko dogajanje
                           v družbi - pa naj bo to Banka Slovenije, Zavod za makro ekonomske
                           analize, vlada, Odbor za kreditno monetarni sistem in politiko, ali pa
                           katerakoli druga institucija ne more pritrjevati konceptu, kot je zapisan
                           v temu zakonu. Ta zakon je seveda bil predebatiran na velikih srečanjih,
                           ki jih je z visoko donečimi akademskimi nazivi argumentiral tudi dr.
                           Ludvik Toplak, vendar je pa treba reči, da kolikor je meni poznan
                           rezultat razprav na tovrstnih srečanjih, pač, ta zakon tam predebatiran
                           je bil, vendar podpore pač ni dobil.</p>
                        <p>Po drugi strani bi rad zaključil s tem. Ne bi se rad spuščal v vsebino,
                           mislim pa, da je tudi tistim, ki spremljate to razpravo bolj ali manj
                           poznana in da so vam poznane uničujoče posledice za našo državo in naše
                           gospodarstvo, če bi ta zakon bil sprejet. Mislim celo, če bi bil jaz na
                           mestu vlade, da bi ponudil svoj odstop v primeru, da je sprejet takšen
                           zakon, ker na ta način  potem ni možno nikakršno vodenje ekonomske
                           politike več. Rad bi rekel samo to. Če smo se zadnjič kregali okrog
                           osnutka zakona in je bilo tam rečeno marsikaj tudi smešnega, vsaj moja
                           diskusija takrat je bila na nek način  cinična, ker sploh nisem mogel
                           verjeti, da nekdo predlaga takšen zakon je pa tokrat zadeva bolj resna.
                           Govorimo o predlogu.</p>
                        <p>Skratka, predlagam, da se podpre mnenje predstavnika vlade in da
                           predlagatelji, če imajo res namen urediti kakšno od vprašanj v zvezi z
                           obrestno mero, to naredijo in pripravijo v sodelovanju z vlado, tako kot
                            je predlagal Odbor za kreditno monetarni sistem in politiko, ki ga vodi
                           gospod Deželak. Če pa nimajo tega namena potem je pa bolje, da takšnega
                           zakona sploh nimamo. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa, še kdo? Če ne, moram replicirati.</p>
                     </sp>
                     <sp who="#sp.ToplakLudvik">
                        <speaker>DR. LUDVIK TOPLAK:</speaker>
                        <p>Prvo gospodu Kopaču. Nihče se ni kregal, vsaj jaz se nisem kregal. Res pa
                           je, da je gospod Kopač znal biti žaljiv prejšnjikrat tako kot tudi danes.
                           Ni šlo za nobene velike zbore z nastopi ljudi z visoko zvenečimi
                           akademski nazivi. Res pa je, da so pa res nastopali ljudje - to so med
                           drugim tudi, kolega Kopač, vaši profesorji iz Ekonomske fakultete v
                           Ljubljani in iz drugih fakultet v Sloveniji: Viljem  Merhar, profesor,
                           imam referat obširno, v obširnem referatu; če že želi vedeti kdo; so še
                           številni drugi. Obratno, s strani strokovnih krogov, univerzitetnih
                           strokovnih krogov in inštitutov, razen vladnega Zavoda za planiranje
                           oziroma makro ekonomske analize pri Ministrstvu za planiranje ni bilo
                           niti enega resnega strokovnega vsebinskega prigovora. Šlo pa je za nekaj
                           redakcijskih pripomb, kakor so jih izoblikovali predvsem kompetentni
                           pravniki  tako iz prakse, iz gospodarstva, predvsem pa gospodarski
                           sodniki in tudi sicer najkompetentnejši strokovnjaki, ki so na Slovenskem
                           do danes največ pisali  na področju obresti. Toliko.</p>
                        <p>Jaz o vsebini ne bi želel, predlagam pa, da se predlog vlade, da se točka
                           briše iz dnevnega reda, ne sprejme. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK LUDVIK TOPLAK:</speaker>
                        <p>Še kdo? Če ne, hvala lepa. Prosim, gospod Debeljak, predstavnik
                            vlade.</p>
                     </sp>
                     <sp who="#sp.DebeljakStanko">
                        <speaker>STANKO DEBELJAK:</speaker>
                        <p>Gospod predsednik, glede sodelovanja predstavnikov predlagatelja in
                           vlade, tako kot ste rekli, moram reči naslednje. Cenim napore, da
                           predlagatelji svoje predloge, svoje rešitve v zvezi z obrestmi preverjajo
                           v praksi na posvetih, - to dela tudi vlada, to delajo tudi druge
                           institucije - vendar mislim, da se to ne more okvalificirati kot
                            sodelovanje s predstavniki vlade pri pisanju teksta zakona, ne glede na
                           to ali so bili predstavniki vlade povabljeni in ne glede na to, ali so se
                           predstavniki vlade teh posvetov udeležili.</p>
                        <p>Drugo. Na Odboru za kreditno monetarni sistem je bilo jasno povedano, da
                           gre za sklep: predlagatelji v sodelovanju z vlado. In  ta dikcija sklepa
                           Odbora za kreditno monetarni sistem ne  vpliva na postopke, ki so tekli
                           med predstavniki vlade in predlagateljev kasneje.</p>
                        <p>In tretje, kar je vezano s sklepom o tem, da vlada pripravi zakon o
                           obrestnih merah. Vlada je pripravila zakon o zamudni obrestni meri, ga
                           dala v postopek in ta zakon je bil tudi v drugi polovici marca leta 1992
                           sprejet. Tako, da je vlada ta sklep, z vidika kot je ona menila, da je
                           potrebno urediti, tudi sprejela. In ne nazadnje, tako kot se predstavniki
                           predlagateljev sklicujejo, da so bili strokovni posveti, kjer je vrsta
                           teoretikov in profesorjev te rešitve v zakonu podpirala, tako je tudi
                           vrsta teoretikov in strokovnjakov, ki ta zakon ne podpira in ga
                            odklanja. Npr., Banka Slovenije ima v celoti odklonilno stališče do
                           takih rešitev glede obrestnih mer; ni treba, da se zdaj sklicujem še na
                           institucije in predstavnike posameznih organov v okviru vlade. In to mora
                           biti jasen dokaz, da so predlagane rešitve z ekonomskega vidika
                           nesprejemljive. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Še kdo? Prosim, gospod Gajšek.</p>
                     </sp>
                     <sp who="#sp.GajšekJanez">
                        <speaker>JANEZ GAJŠEK:</speaker>
                        <p>Verjamem, da so lahko morda neke posledice uničujoče, če bo kak zakon
                           sprejet. Ampak to, da nimamo primernega zakona že krepko obdobje na tem
                           področju, je pa še bolj uničujoče. Še enkrat bom ponovil, pa verjetno bo
                           gospod Debeljak znal strokovno razložiti, kako lahko podjetje preživi in
                           bom dal dva primera.</p>
                        <p>Prvi primer, ki sem ga že nekajkrat citiral (in se bo sredina smejala):
                           lansko leto oktobra meseca je obstajal dolg enega podjetja, veste
                           katerega, ki je znašal 14,2 milijona dolarjev, takratna dinarska ali
                           tolarska protivrednost. V avgustu letošnjega leta je ta dolg, ne da bi se
                           karkoli na njem dogajalo, zrasel na 40 milijonov ameriških dolarjev. V
                           tem mesecu znaša 44 milijonov ameriških dolarjev. Razložite mi, kako je
                           strokovno to mogoče in kako podjetje lahko ob tem preživi?</p>
                        <p>Dajmo to na stran, ker je to nek historiat, pa si poglejmo podjetnika
                           privatnika, ki se je konec minulega leta zadolžil za 4 milijone mark, do
                           današnjega dneva mu je dolg narasel na 8 milijonov mark. Podjetnik izvaža
                           80% svoje proizvodnje. Z vsem spoštovanjem, gospod Debeljak, povejte mi,
                           kako lahko tak podjetnik normalno vodi svoj posel in normalno živi. Hvala
                           lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Hvala. Želi še kdo, če ne moram replicirati na besedo predstavnika
                           vlade.</p>
                     </sp>
                     <sp who="#sp.ToplakLudvik">
                        <speaker>DR. LUDVIK TOPLAK:</speaker>
                        <p>Družbenopolitični zbor je ob sprejemu zakona o zamudni obrestni meri
                           sprejel dodatni sklep, ki se glasi: "Vlado se zadolži, da v roku 30 dni
                           pripravi predlog za izdajo zakona o obrestni meri, s katerim bo celovito
                           urejeno vprašanje obrestne mere." Vlada tega ni izvršila, zato so v
                           naslednjih 90 dneh podpisani poslanci vložili predlog za izdajo zakona.
                           Poteklo je nadaljnjih 6 mesecev - vlada zakon permanentno blokira.
                           Sodeluje toliko, kolikor mora, bolje rečeno - kolikor hoče. Dejstvo je,
                           da je sodelovala toliko kolikor je, da pa pisnega stališča na predlog
                           zakona še do danes ni dala.</p>
                        <p>Zapis, ki smo ga poslancem priložili, je nastal na podlagi šesturnih
                           razgovorov, ki smo jih imeli predlagatelji s predstavniki vlade. Pisnega
                           stališča v enem stavku vlada ni dala. Zato moram reči, da gre za
                           ekstremno ignorantski odnos vlade do parlamenta. To kar govorimo - in to
                           ne bi želel sedaj razpravljati, bom pa razpravljal v zvezi z zakonom o
                           vladi - če mislimo oblikovati in uzakoniti stanje, tako stanje odsotnosti
                           kontrolnega mehanizma v tej državi, potem je pred nami vladavina mafije.
                           Jaz osebno proti temu opozarjam in protestiram, proti takšnemu
                           ignorantskemu delu vlade.</p>
                        <p>Mi imamo tudi druge zakone, o katerih ne bi začenjal, pa se vlada prav
                           tako ignorantsko obnaša do sprejetih zakonov. Zakone bi morala spoštovati
                           vlada in poslanci in državljani. Zakoni veljajo tudi za vlado. Zato
                           menim, ne bi navajal vsebinskih, gospodarskih argumentov, s katerimi je
                           samo za ilustracijo postregel poslanec Gajšek, in še z drugimi, ki jih
                           zgodovina ne pozna. Svetovna ekonomija tega še ni zabeležila. Gre samo za
                           primere ekstremne antiekonomije. Menim, da če vlada misli voditi takšno
                           ekonomsko politiko, bo to gospodarska katastrofa. Poslanci, ki o tem
                           odločajo, tudi sprejemajo odgovornost za to. Hvala lepa, ne bom se več
                           oglasil.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Gospod Kopač želi besedo.</p>
                     </sp>
                     <sp who="#sp.KopačJanez">
                        <speaker>JANEZ KOPAČ:</speaker>
                        <p>Hvala lepa za besedo. Bili smo deležni plohe besed v visokem tonu, kar
                           mislim, da nikakor ni bilo na mestu.</p>
                        <p>Ta vlada, kolikor se spomnim, je predložila v ta parlament več zakonov o
                           obrestni meri, ki pa se niso tako imenovali. Ni, da bi sedaj zganjali
                           formalizem. Če omenim samo dva, ki se tičeta sanacije bank, bi se lahko
                           imenovala zakona o zniževanju obrestne mere. In to je bistvo vsega spora
                           v zvezi z zakonom, ki ga predlaga poslanec dr.Toplak. Kajti, ne da se z
                           enim zakonom predpisovati neke obrestne mere in potem misliti, da bo to
                           tudi dejansko lahko obstajalo - ker življenje gre svojo pot. Treba je
                           ustvariti pogoje, s katerimi se bo lahko v bankah sploh znižala realna
                           obrestna mera in te pogoje, se recimo, ustvarja tudi s sanacijo bank.
                           Toliko samo okoli pripombe, da ta vlada ni v skupščino poslala nobenega
                           zakona o obrestni meri in da je ignorirala parlament. Ni ga
                           ignorirala.</p>
                        <p>Drugo. V zvezi, "ni primera v svetovni zgodovini", ali nekaj takega smo
                           slišali. Gospod Toplak, v času med razpravo o osnutku in razpravo danes,
                           se je v Evropi na evropskih monetarnih trgih zgodilo marsikaj. Recimo,
                           morda ste prebrali, če spremljate ta dogajanja, da je švedska centralna
                           banka dvignila obrestno mero na 500% za kratkoročne likvidnostne kredite.
                           En dan na 85, kar je bil velik šok za cel svet, naslednji teden pa na
                           500%. Skratka, gre za instrumente ekonomske politike, ki jih v rokah mora
                           imeti centralna banka, če hoče skrbeti za stabilnost denarja. Namen
                           švedske centralne banke je bil, da skrbi za stabilnost njihove valute.
                           Zato se je tega instrumenta poslužila. To je samo ilustracija, ki je
                           veljala samo kratek čas, zato da se je preprečila kriza.</p>
                        <p>Ta zakon bi na vsak način zavezal roke kakršnemukoli vodenju ekonomske
                           politike skozi višino obrestne mere in ne bi dosegal svojega učinka.
                           Namen tega zakona je dober in ga podpiram. Samo ves čas govorim, da na ta
                           način to ne gre. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Hvala lepa. Mi smo pri proceduralnem vprašanju dnevnega reda. O vsebini
                           bomo govorili, ko bo točka na dnevnem redu. Glasujemo o predlogu
                           predstavnika vlade. Prosim, gospod Debeljak.</p>
                     </sp>
                     <sp who="#sp.DebeljakStanko">
                        <speaker>STANKO DEBELJAK:</speaker>
                        <p>Glede urejanja obresti z zakonom. Z zakonom se obresti, cen, tečaja - ne
                           da urejati. Kar se tiče zgodovine, ni dolgo od tega, ko so imeli Švedi
                           75% obrestno mero, naslednji dan pa 570% obrestno mero. Kje so ti zakoni,
                           ki preprečujejo take obrestne mere v razvitem svetu? Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Še kdo? Prosim, gospod Podobnik.</p>
                     </sp>
                     <sp who="#sp.PodobnikMarjan">
                        <speaker>MARJAN PODOBNIK:</speaker>
                        <p>Spoštovani! Nasprotujem temu, da bi se zakon o obrestni meri umaknil z
                           dnevnega reda. Poslanci Slovenske ljudske stranke so predložili ta zakon
                           zato, da bi naredili vsaj del tistega, česar ni naredila vlada. Tudi
                           vprašanje, zakaj tega vlada ni naredila, je samo na nek način odprto. V
                           bistvu pa je stvar več ali manj jasna in tudi argumenti gospoda Debeljaka
                           o tem, kaj o zadevi misli Banka Slovenije, samo potrjujejo dejstvo, da je
                           bančni monopol v Sloveniji zvezan z Ljubljansko banko in povezan z Banko
                           Slovenije tako močan, da bo verjetno tudi preprečil zakon, ki bi vsaj
                           delno omilil negativne posledice nerealno visokih obresti. Prepričan sem,
                           da ni direktorja slovenske firme na levici, desnici, kjerkoli, ki želi
                           delati v interesu svojih ljudi in ki ne podpira takih rešitev, ki bi vsaj
                           delno znižale te oderuške obresti.</p>
                        <p>Preseneča me silno zavzemanje za to, da zakon sploh ne pride na dnevni
                           red. Torej na nek način strah pred razpravo o tej tematiki in pred
                           razgalitvijo namenov, ki pač niso pošteni - to si upam trditi - niso
                           pošteni nameni, ko se skuša preprečiti razprava o zmanjšanju nekega
                           monopolnega položaja nekega segmenta v slovenski družbi.</p>
                        <p>Glede primerjave z zakonom o sanaciji bank bi rekel naslednje. Zadevo, ki
                           se imenuje zakon o sanaciji bank, kakršen je prišel v parlament, bi mu
                           lahko dali tudi drugačen naslov. Tak zakon kot je, verjamem, da je zakon
                           o sanaciji bank potreben in je tudi namen lahko v osnovi dober, vendar ta
                           zakon bi z enako pravico imenovali zakon o plačilu zapitka starega
                           režima. Ta zakon enostavno želi stvari v celoti pokriti, vsi skupaj bomo
                           stvar potrdili in s tem bi vse zadeve, ki so se v preteklosti plačevale
                           preko slovenskih bank političnim in drugim firmam, bile lepo tudi
                           pokrite.  </p>
                        <p>Pričakujem, da ta zakon ne bo šel in še enkrat, podpiram obravnavo zakona
                           o obrestni meri v zboru in zato tudi nasprotujem, da bi se predlog vlade,
                           da se zakon umakne, sprejel. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Hvala lepa. Želi še kdo? Če ne, zaključujem razpravo k tej točki.</p>
                        <p>Prešli bi na glasovanje. Medtem pa so me opozorili na strokovno
                           vprašanje: ali je lahko vlada predlagatelj za umik točke z dnevnega reda,
                           če ni vlada predlagatelj tega zakona? Z drugimi besedami: ali vlada lahko
                           predlaga umik točke, ker ni predlagatelj? Predstavnik poslovniške
                           komisije, gospod Tomažič, prosim. Vlada po poslovniku, kar so me
                           opozorili, lahko da mnenje. Kopač je predlagal, dobro. Ugotovimo
                           navzočnost! <stage>(47 navzočih poslancev.)</stage></p>
                        <p>Kdor je za predlog, da se točka umakne z dnevnega reda, naj prosim
                           glasuje! <stage>(21 poslancev.)</stage> Je kdo proti? <stage>(22
                              poslancev.)</stage> Se je kdo vzdržal? <stage>(5
                           poslancev.)</stage></p>
                        <p>Ugotavljam, da predlog ni izglasovan.</p>
                        <p>Sedaj glasujemo o dnevnem redu v celoti, kakor je predložen in ste ga
                           prejeli na klop.</p>
                        <p>Kdor je za, naj prosim glasuje! <stage>(43 poslancev.)</stage> Je kdo
                           proti? <stage>(4 poslanci.)</stage> Se je kdo vzdržal? <stage>(2
                              poslanca.)</stage></p>
                        <p>Ugotavljam, da je dnevni red sprejet.</p>
                        <p>Kratka obvestila. V okviru 47. seje bo tudi nadaljevanje obravnave 42.,
                           43., 44. in 46. seje zbora. In sicer posamezne točke, kakor ste jih
                           prejeli že v obvestilu.</p>
                     </sp>
                  </div>
               </div>
               <div ana="#PAR.DnevRed">
                  <div ana="#PAR.TDR">
                     <sp who="#sp.ToplakLudvik">
                        <p>Prehajamo na  </p>
                        <p>
                           <title>POBUDE, PREDLOGE IN VPRAŠANJA POSLANCEV</title>.</p>
                        <p>Bodimo racionalni, kratki, samo tisto, na kar pričakujete odgovor tekom
                           te seje. Gospod Jože Smole.</p>
                     </sp>
                     <sp who="#sp.SmoleJože">
                        <speaker>JOŽE SMOLE:</speaker>
                        <p>Spoštovane poslanke in poslanci! Delovanje obveščevalne službe obrambnega
                           ministrstva in vojaške policije v Teritorialni obrambi Slovenije je še
                           vedno povsem izven skupščinskega nadzora. Nadaljuje se nezakonito in
                           nedopustno stanje. Po dolgih razpravah o tem, katero telo naj opravlja
                           nadzor, je bilo sklenjeno, da se ustanovi posebna komisija Skupščine
                           Republike Slovenije za nadzor nad zakonitostjo dela varnostnega organa v
                           ministrstvu, pristojnem za obrambne zadeve, in vojaške policije v
                           Teritorialni obrambi Slovenije. Odlok o ustanovitvi, nalogah, sestavi in
                           številu članov te komisije je bil objavljen v Uradnem listu RS, št. 14
                           tega leta. Komisija Skupščine Republike Slovenije za volitve, imenovanja
                           in administrativne zadeve je na seji dne 11. maja 1992 predlagala
                           kandidatno listo za izvolitev predsednika, podpredsednika in članov
                           omenjene komisije. Ko je ta predlog že bil na dnevnem redu seje skupščine
                           in ko bi se moralo pristopiti k izvolitvi, je poslanec Ljudske stranke
                           Janez Lukač nastopil z zahtevo, da mora predsednik te komisije biti iz
                           vrst poslancev opozicije. S to njegovo intervencijo se je postopek
                           izvolitve na omenjeni seji zaustavil. Po tem se ni mesece in mesece
                           ničesar ukrepalo in danes, 7. oktobra moram, žal, ugotoviti, da komisija
                           še vedno ni konstituirana, da torej ne deluje in da je posledično temu
                           celotna služba varnostnega organa v obrambnem ministrstvu in delovanje
                           vojaške policije v Teritorialni obrambi Slovenije še vedno povsem izven
                           skupščinskega nadzora. Sprašujem se, koliko časa bomo tolerirali takšno
                           nelegalno in nelegitimno stanje.</p>
                        <p>Predsednika skupščinske komisije za volitve, imenovanja in
                           administrativne zadeve naprošam za pojasnilo, zakaj se o znani
                           intervenciji poslanca Lukača komisija ni opredelila in zakaj ni
                           eventualno pripravila novega kadrovskega predloga za sestavo te komisije.
                           Kajti bistvena stvar je, da ta komisija mora biti konstituirana da
                           deluje.</p>
                        <p>Prav tako predlagam, da bi Družbenopolitični zbor sprejel sklep, da se
                           mora nemudoma konstituirati Komisija za nadzor nad zakonitostjo dela
                           varnostnega organa v Ministrstvu za obrambo in vojaške policije v
                           Teritorialni obrambi Slovenije. Takšen sklep naj bi se posredoval tudi
                           Zboru občin in Zboru združenega dela. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Glede zadnjega predloga moram povedati, da pri sami točki
                           "Vprašanja in pobude" ni predvideno sprejemanje sklepov; šele, če je
                           odgovor tak, da je poslanec z njim nezadovoljen, potem lahko terja
                           razpravo in uvrstitev na dnevni red kot neke vrste točke in potem
                           sklepanje. Toliko, da ne bi bilo nesporazumov.</p>
                        <p>Besedo ima gospa Zdenka Vidovič.</p>
                     </sp>
                     <sp who="#sp.VidovičZdenka">
                        <speaker>ZDENKA VIDOVIČ:</speaker>
                        <p>Spoštovani! Podala bom pobudo. S pošiljko delegatskega gradiva za 47.
                           sejo DPZ, datirano z dne 25.9.1992, smo poslanci prejeli tudi predlog za
                           izdajo zakona z osnutkom zakona o revidiranju, s pripisom, za gre za
                           gradivo za naslednjo sejo DPZ. V tem času smo dobili tudi sklic 48. seje
                           DPZ za 14.10., s šestimi točkami dnevnega reda, vendar tega zakona ni na
                           dnevnem redu. Ker gre za zakon, ki ga v Republiki Sloveniji nujno
                           potrebujemo, saj zakon podrobno ureja področje, ki ga v Sloveniji
                           zakonsko še nimamo urejenega - vsaj tako podrobno ne - in ker gre za
                           zakon, ki bo hkrati tudi omogočil ustanavljanje podjetij za revidiranje v
                           Sloveniji - moram povedati, da se SDK intenzivno pripravlja za
                           ustanovitev takšnega podjetja - dajem pobudo, da uvrstimo zakon o
                           revidiranju z osnutkom na dnevni red naslednje seje, to je za 48. sejo
                           DPZ.</p>
                        <p>Svojo pobudo naslavljam tudi na predsednika ostalih dveh zborov in
                           predlagam, da tudi ona dva uvrstita ta zakon na seje, sklicane za 14.
                           oktobra. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Tudi tu lahko nekaj takoj pojasnim: o dnevnem redu se dogovarjajo
                           predsedniki zborov in oni so se dogovorili, da naj bi ta tema bila na
                           obravnavi tiste seje, ki bo imela cel kompleks gospodarskih, bančnih itn.
                           zakonov - to je predvidoma 28. tega meseca. Tako da to ni pozabljeno.</p>
                        <p>Besedo ima gospod Tomšič.</p>
                     </sp>
                     <sp who="#sp.TomšičFrance">
                        <speaker>FRANCE TOMŠIČ:</speaker>
                        <p>Hvala lepa. Spoštovane poslanke in poslanci! Kar bom sedaj povedal, ni
                           prvič sproženo v skupščini, vendar je še vedno tako aktualno, kot je bilo
                           pred tremi meseci. V imenu Sindikata neodvisnosti- Konfederacija novih
                           sindikatov Slovenije kot tudi v lastnem imenu dajem pobudo da Vlada
                           Republike Slovenije nemudoma reši problem v zvezi s sedaj že anarhičnim
                           stanjem samodoločanja plač direktorjev v družbenih podjetjih.</p>
                        <p>Znano je, da je vlada pred tremi meseci obljubila, da bo ta problem
                           rešila. Do danes ni bilo narejeno nič. Zato s tega mesta apeliram na
                           predsednika Vlade Republike Slovenije, dr.Janeza Drnovška, ki se vedno
                           javno zavzema za socialno, tržno gospodarstvo, naj se vlada nemudoma loti
                           tega problema. V nasprotnem primeru bo vlada morala prevzeti vso
                           odgovornost za stavkovne nemire, ki se že konkretno napovedujejo -
                           posebno v Mariboru. Nevzdržno je, da se nekatere direktorske strukture
                           preko svojih marionetnih upravnih odborov v delniških družbah - ki to
                           niso, saj so 99 % v družbeni lasti - to je treba poudariti -,
                           samodoločajo plače, torej mimo nadzornih odborov, ki so po naših podatkih
                           tudi do 20-krat večje od delavskih plač. Poleg tega so te plače zakrite v
                           "šlajer" tajnosti, čeprav nimamo nobene zakonske podlage za to.</p>
                        <p>Trdno sem prepričan, da nas lahko samo zakon o določanju višine plač
                           poslovodnim strukturam, ki bo sprejet po hitrem postopku in ki bo v
                           prehodnem obdobju, torej dokler podjetja ne dobijo pravega lastnika in
                           tudi nadzornega odbora, urejal plače v skladu z uspešnostjo podjetja, z
                           velikostjo podjetja in s spoštovanjem kolektivnih pogodb. To so trije
                           glavni kriteriji, iz katerih bi moral ta zakon izhajati.</p>
                        <p>Vlada  se mora pač zavedati, da tega problema ne more rešiti Gospodarska
                           zbornica Slovenije s splošno formuliranimi priporočili niti ne s
                           kolektivno pogodbo, kot so predlagali nekateri sindikati, saj vemo, da se
                           kolektivne pogodbe ne spoštujejo.  Rešitev je torej samo v sprejetju
                           ustreznega zakona, ki bo vključeval tudi kazenske določbe in izterjatve
                           torej. Samo zakon je tisti, ki nas bo obvaroval socialnih nemirov. Tukaj
                           apeliram posebno tudi na gospoda Žaklja, ki je podpredsednik v vladi, ki
                           je zadolžen za te stvari. Lahko mu sporočim od tukaj, da smo vsi
                           sindikati Slovenije sprejeli predlog socialnega pakta, v katerem je
                           seveda tudi ta zahteva. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Gošnik.</p>
                     </sp>
                     <sp who="#sp.GošnikVano">
                        <speaker>VANO GOŠNIK:</speaker>
                        <p>Hvala lepa. Rad bi sporočil poziv Vladi Republike Slovenije. Na včerajšni
                           okrogli mizi o položaju hrvatske energetike na hrvaški televiziji sta
                           hrvaški minister za energetiko in direktor Elektro-privrede Hrvaške
                           nonšalantno in celo z markantnim nasmeškom izjavila, da Hrvaška dolguje
                            za dobavo elektrike iz JE Krško Sloveniji več kot milijardo slovenskih
                           tolarjev. Te elektrike po njunih izjavah ne plačuje preprosto za to, ker
                           tega ne more storiti. Vlado Slovenije zato pozivam, da od Hrvatske
                           nemudoma izterja ta dolg oz. napove prekinitev dobav električne energije
                           iz Jederske elektrarne Krško. To dejstvo pa uporabi tudi v bilateralnih
                           pogajanjih z Vlado Republike Hrvaške. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospa Pozsonec.</p>
                     </sp>
                     <sp who="#sp.PozsonecMaria">
                        <speaker>MARIA POZSONEC:</speaker>
                        <p>Spoštovani! Jaz bi posredovala tri poslanske pobude. Ministrstvu za
                           šolstvo ter telesno kulturo dajem pobudo, da spremeni  pogoje glede
                           sprejema v delovno razmerje na dvojezičnih šolah. Zakonska določila za
                           bodoče dvojezične učne moči predpisujejo znanje madžarskega jezika na
                           srednji stopnji. Nekateri študentje to pridno izkoriščajo in ne
                           obiskujejo predavanj iz madžarščine na fakultetah, saj to ni potrebno.
                           Smatram, da znanje iz madžarščine na srednji stopnji ni dovolj za bodoče
                           kadre dvojezičnih šol, zato je treba spremeniti pogoje za sprejem v
                           službo.</p>
                        <p>Vladi Republike Slovenije predlagam, da pripravi in da da v proceduro
                           zakon o posebnih pravicah narodnosti. V Lendavi se bojimo, da bomo brez
                           tega sistemskega zakona težko izvajali oz. uresničevali naše narodnostne
                           pravice, predvsem, kot  na primer, pri nastajanju novih občin. Zato
                           smatramo, da je zelo nujno pristopiti k izdelavi te zakonodaje oz. moram
                           pripomniti, da je zelo velika napaka, da je nismo naredili in je nismo
                           sprejeli do sedaj.</p>
                        <p>In še eno. Upokojenci z najnižjimi pokojninami se zelo težko preživljajo.
                           Proceduralno povišanje pokojnin jim ne prinese večje vsote. V interesu
                           upokojencev z najnižjimi  pokojninami predlagam, da bi se uvedel takšen
                           sistem, ki bi zagotavljal takšno valorizacijo pokojnin, ki bo omogočala
                           človeku dostojno življenje. Predlagam torej višjo valorizacijo nizkih
                           pokojnin. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Tomažič.</p>
                     </sp>
                     <sp who="#sp.TomažičAnton">
                        <speaker>ANTON TOMAŽIČ:</speaker>
                        <p>Hvala. Poslanski klubi opozicijskih strank smo v svoji izjavi z dne 21.
                           septembra ugotovili, da se po zakonu o političnem združevanju iz
                           proračuna lahko financirajo le tiste politične organizacije, ki so
                           sodelovale na volitvah, njihovi kandidati pa so bili izvoljeni za
                           delegate v Družbenopolitični zbor (takšno je tudi pismeno stališče
                           Ministrstva za zakonodajo z dne 17. februarja 1992), da obstaja popolna
                           in izključna pravna kontinuiteta med SDZ in SDZ-Narodno demokratsko
                           stranko, medtem, ko se je Demokratska stranka popolnoma na novo
                           ustanovila več kot eno leto  po volitvah, da je minister za finance v
                           sodelovanju z ministrom za pravosodje samovoljno in v nasprotju z zakonom
                           spremenil razmerje financiranja političnih strank in ob tem Narodni
                           demokratski stranki odvzel tri četrt dosedanjih sredstev, da je bil
                           omenjeni ukrep izveden nedosledno in pristransko saj Narodni demokratski
                           stranki sredstva niso bila odvzeta od trenutka izstopa nekaterih
                           poslancev, to je bilo oktobra 91, niti niso bila dodeljena vsem
                           parlamentarnim strankam na njihovo zahtevo, čeprav imajo poslance v
                           Družbenopolitičnem zboru, da predstavljajo samovoljni ukrep navedenih
                           ministrov tudi veliko zmanjšanje veliko materialne podlage za nastopanje
                           v predvolilni kampaniji tako Narodne demokratske stranke kot tudi
                           pozicije v celoti. Na naše veliko zadovoljstvo je bilo na današnjem
                           sestanku med predstavniki teh poslanskih klubov, vlado in vodstvom
                           skupščine narejen prvi korak v rešitev tega problema.</p>
                        <p>In sicer smo ugotovili, da so podatki, katere je poslal generalni
                           sekretar ministru za pravosodje temeljili le na neuradnih podatkih
                           skupščinskih služb KVIAZ-a, medtem ko je lahko pravna podlaga za kakršno
                           koli spremembo v financiranju političnih strank le uradni dokument,
                           takšen kot je bil tudi osnovni. Osnovni dokument pa je bil poročilo
                           republiške volilne komisije in na podlagi tega ugotovitev zbora na
                           podlagi poročila mandatno imunitetne komisije o konstituiranju tega
                           zbora, torej Družbenopolitičnega zbora. Ta stvar se lahko tudi spremeni,
                           ampak samo s  spremembo teh zadev; torej bi se na pobudo kogarkoli
                           sestala mandatno imunitetna komisija in predlagala spremembo tega akta o
                           konstituiranju glede strukture strank, ki so zastopane v
                            Družbenopolitičnem zboru.</p>
                        <p>Zaradi tega je generalni sekretar poslal danes ministru za pravosodje
                           naslednji dopis: "Dne 7. julija 92 sem vam na vašo zahtevo z dne 29.
                           junija 1992 poslal podatke o tem, koliko političnih strank je zastopanih
                           v Družbenopolitičnem zboru Skupščine Republike Slovenije in koliko
                           poslancev ima posamezna stranka v Družbenopolitičnemu zboru Skupščine
                           Republike Slovenije. Obveščam vas, da temeljijo podatki, ki sem vam jih
                           poslal na evidenci strokovne službe Komisije za volitve, imenovanja in
                           administrativne zadeve in ne na ugotovitvi pristojnega telesa Skupščine
                           Republike Slovenije. Zaradi tega, teh podatkov ni mogoče smatrati kot
                           nesporno podlago za kakršnokoli ukrepanje pristojnih državnih organov."
                           Zaradi tega pričakujemo, da bo vlada takoj opravila ukrep, ki ga je
                           sprožila julija in prosimo, da se to stori še danes, da se naši stranki
                           nakažejo sredstva tako, kot veljajo po sedaj veljavnem zakonu. Hvala
                           lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Buser.</p>
                     </sp>
                     <sp who="#sp.BuserStanko">
                        <speaker>DR. STANKO BUSER:</speaker>
                        <p>Spoštovani! Imam poslansko pobudo za vlado in pa poslanska vprašanja. In
                           sicer vprašanje se glasi takole: Zakaj vlada oziroma Ministrstvo za
                           varstvo okolja in urejanje prostora v zvezi s pripravo gradnje tovarne
                           usnja v Gočevi pri Lenartu, kljub številnim urgencam občine Lenart še ni
                           podala mnenja k dopolnitvam dolgoročnega in srednjeročnega plana občine.
                           Za kaj gre? V občini Lenart, ki je bila do nedavnega na repu svojega
                           razvoja, je prišlo do tega, da je večji del podjetij propadlo. Trenutno
                           imajo 1.200 ljudi na cesti oziroma jih čaka na delo, kar predstavlja že
                           25% produktivnega prebivalstva. Do konca leta grozi, da jih bodo imeli
                           2.000. Glede na to se je občina Lenart odločila, da da možnost firmi
                           Schmidt iz Avstrije zgraditi tovarno usnja. Glede na to so izvedli še vse
                           pripravljalne faze (glede zemljišč, glede posega v prostor, glede
                           hidroloških problemov na reki Pesnici in Velki) in to je bilo dostavljeno
                           Ministrstvu za varstvo okolja in urejanje prostora. Kljub številnim
                           urgencam to ministrstvo oziroma vlada do danes še ni odgovorila oziroma
                           dala negativnega ali pozitivnega mnenja.</p>
                        <p>Lahko omenim, da sem si ob priliki strokovne ekskurzije ogledal že
                           obstoječo tovarno firme Schmidt v Feldbachu v Avstriji, ki bi postavila
                           tudi pri nas podobno tovarno, z enako, še modernejšo tehnologijo. Na tej
                           ekskurziji sem ugotovil z drugimi strokovnjaki, da delajo oziroma da
                           imajo tovarno, ki je okolju zelo nenevarna, da tovarno vodijo popolnoma
                           računalniško, da je kontrolirana izplaka, ki prihaja iz te tovarne na
                           trikratne načine in da je firma Schmidt v Avstriji prejela že več
                           državnih odlikovanj za pravno in ekološko varno obratovanje.</p>
                        <p>Zato menim, da bi bilo pomembno, preden bi vlada izdala svoje mnenje, da
                           si ljudje, ki se ukvarjajo s to problematiko gredo pogledati neposredno
                           objekt, ki tam že stoji in potem napravijo svojo oceno. Eno ali drugo.
                           Menim, da je na ta način, ker vlada sedaj ni opravila oziroma Ministrstvo
                           za varstvo okolja neposredno,  neodgovorno - pa naj bo mnenje takšno ali
                           drugačno. To je bilo vprašanje.</p>
                        <p>Sedaj dajem poslansko pobudo. V zvezi z ravnanjem Republiške inšpekcije
                           za jedrsko varnost dajem vladi ponovno poslansko pobudo. Rekli boste da
                           sem tečen, ampak bom še naprej. Vlada naj nemudoma razreši direktorja
                           Republiške uprave za jedrsko varnost, gospoda mag.Miroslava Gregoriča, ki
                           je s svojim samovoljnim in nezakonitim ukrepanjem povzročil, da
                           inšpekcijski nadzor v zadevah jedrske varnosti ni bil zagotovljen od
                           1.1.1992, saj še do danes 7.10.1992 ni imenovan vodje inšpekcije za
                           jedrsko varnost. Z novo sistemizacijo v Republiški upravi za jedrsko
                           varnost, ki ni v skladu z zakonom o delavcih v državnih organih sta bila
                           imenovana dva republiška inšpektorja za jedrsko varnost, in sicer eden
                           šele 11.6.1992 in drugi 31.7.1992; oba brez ustreznih praktičnih
                           izkušenj. Drugič. Povzročil in podtaknil je vladi v soglasje nezakonito
                           sistematizacijo v Republiški upravi za jedrsko varnost, na podlagi katere
                           je lahko izpeljal nezakonit postopek razrešitve Miroslava Kocovana kot
                           vodje inšpekcije za jedrsko varnost.</p>
                        <p>Vlada naj že vendar odgovori na mojo poslansko pobudo z dne 15.6.1992 o
                           problematiki inšpekcije za jedrsko varnost in izpolni svoje lastne
                           ugotovitve v njenem odgovoru na mojo pobudo z dne 13/5 tega leta. Hvala
                           lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Lampret.</p>
                     </sp>
                     <sp who="#sp.LampretJanez">
                        <speaker>JANEZ LAMPRET:</speaker>
                        <p>Spoštovani zbor! Postavljam poslansko vprašanje Vladi Republike
                           Slovenije. V 74. členu ustave Republike Slovenije je določeno, da pogoje
                           za ustanavljanje gospodarskih organizacij določa zakon. Skladno s to
                           določbo bi moral zakon urejati vprašanja v zvezi z ustanavljanjem in
                           delovanjem podjetij na področju gospodarske infrastrukture oziroma
                           velikih tehnoloških sistemov, ki imajo v svoji dejavnosti tudi določene
                           zadeve javnega pomena. V teh podjetjih se upravljanje ureja po 44. členu
                           ustave Republike Slovenije tako, da ima vsak državljan pravico, da v
                           skladu z zakonom neposredno ali po izvoljenih predstavnikih sodeluje pri
                           upravljanju javnih zadev.</p>
                        <p>Postavljam naslednje vprašanje. Glede na to, da je Vlada Republike
                           Slovenije z odlokom o spremembah in dopolnitvah odloka o ustanoviti
                           javnega podjetja za področje dejavnosti železniškega prometa (Ur.l.
                           33/92) določila, da se oblikuje v javnem podjetju za področje dejavnosti
                           železniškega prometa upravni odbor, ki naj bi izvajal upravljalsko
                           funkcijo v tem podjetju, nastaja vprašanje, ali je v tem primeru Vlada
                           Republike Slovenije upoštevala pri sprejemanju navedenega odloka omenjena
                           ustavna določila. Ali s tem odlokom ni Vlada Republike Slovenije
                           prekoračila ustavna pooblastila s tem, da je odločala o zadevah, ki se po
                           določbah ustave Republike Slovenije urejajo z zakonom, za katerih
                           sprejemanje je izključno pristojna Skupščina Republike Slovenije oziroma
                           po volitvah državni zbor? Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Janko Halb.</p>
                     </sp>
                     <sp who="#sp.HalbJanko">
                        <speaker>JANKO HALB:</speaker>
                        <p>Spoštovane poslanke in poslanci, lepo pozdravljeni! Moja poslanska pobuda
                           številka 1 se nanaša na 65. člen ustave. Ta člen pravi takole: "Položaj
                           in posebne pravice romske skupnosti, ki živi v Sloveniji, ureja zakon."
                           Zakaj sem citirani člen ustave vgradil v svojo poslansko pobudo? V občini
                           Murska Sobota živi več kot polovica predstavnikov Romov, ciganov v
                           Sloveniji in kot taka skupina predstavlja precejšen tako socialen,
                           ekonomski, kulturen, izobraževalni in na sploh problem, ki ga občina sama
                           in pa tudi Romi, kot neposredno zainteresirani subjekti, ne moremo
                           razrešiti. Zato je Skupščina občine Murska Sobota uvrstila problematiko o
                           razreševanju romske problematike s celotno analizo in pregledom stanja na
                           svojo sejo in med drugim zavezala poslance, ki iz tistega konca
                           prihajamo, da v republiškem parlamentu iniciramo realizacijo zakonskega
                           postopka iz 65. člena ustave. Zato na tem mestu izrekam že kritiko
                           prejšnji in sedanji vladi, da se tega ni spomnila in dajem obenem pobudo,
                           da se to čimprej opravi, da bi bila ta ustavna pravica Romov
                           realizirana.</p>
                        <p>Drugo vprašanje ali prošnja je vezana na razpravo iz današnjih točk
                           dnevnega reda, to je recimo odnosi z Republiko Madžarsko. Svoje vprašanje
                           bom ilustriral na živem primeru. Problem je v tem. Kaj je slovenska
                           država, ustrezna pristojna ministrstva, storila za zaščito slovenskih
                           državljanov v tistem trenutku, ko se nahajajo v Republiki Madžarski. Za
                           kaj v bistvu gre? Pred dvema mesecema je družina iz naše občine šla na
                           turistično potovanje po Madžarski in šofer, voznik osebnega avtomobila,
                           je povzročil prometno nesrečo s takojšnjim smrtnim izidom in čez tri
                           tedne še s smrtjo druge osebe. Temu vozniku je bil na licu mesta odvzet
                           potni list in omejeno gibanje. Sedaj je minilo že dva meseca kar ta oseba
                           na lastne stroške biva na omejenem področju županije Zalegersek. Stike s
                           svojci sicer ima, vendar samo na ozemlju Republike Madžarske, na tem
                           ožjem okrožju. Dodatno k nemogoči psihozi tega človeka povzroča zapretena
                           kazen do 10 let zapora zaradi prometnega prekrška. Moram povedati, da je
                           človek iz nepazljivosti verjetno prevozil znak stop. Vse urgence, ki so
                           jih svojci, kot mi iz občine poslali našemu veleposlaniku v Republiki
                           Madžarski, gospodu Hajošu in tudi preko kontaktov z zunanjim
                           ministrstvom, enostavno ne zaležejo, ker manjka temeljni sporazum o
                           ratifikaciji tistih obveznosti, ki jih je imela Jugoslavija, kar sedaj
                           prevzema Slovenija, to je sedaj o medsebojni izročitvi državljanov. 20.
                           bo verjetno, tako je obljubljeno, vložena obtožnica, do takrat pa je ta
                           človek v hišnem zaporu in brez perspektive, da mu kdo sploh lahko pomaga.
                           Zato apeliram na zunanje ministrstvo, da nemudoma takoj ukrene vse, kar
                           je v interesu Republike Slovenije in kar je možno za zaščito naših
                           državljanov.</p>
                        <p>Tretje vprašanje se nanaša na delo tako vlade kot neposredno Ministrstva
                           za kmetijstvo, gozdarstvo in prehrano. Nikdar ni prepozno sprožiti tudi
                           vprašanje o pristopu in ukrepih, ki jih je slovenska vlada sprejela za
                           sanacijo suše in vročine v območjih, ki jih je zaradi kmetijske
                           problematike prizadelo v nekaterih krajih Slovenije. Sklicujem se na tri
                           dokumente, ki so v bistvu legitimni, vendar, grobo rečeno, manipulativni.
                           V prvem dokumentu, to so ugotovitve, sklepi in predlogi, ki jih je vlada
                           sprejela 25.8 je med sklepi pod 2. točko zapisano, da Republiška
                           direkcija za blagovne rezerve takoj sprosti 10.000 ton koruze in jih
                           razdeli zaradi suše najbolj ogroženim živinorejcem. Poudarjam, besedo
                           "razdeli". Vsi laiki menimo, da je razdelitev zastonj. Za realizacijo teh
                           ukrepov so sledila razna obvestila, telefaksi s strani ministra in 3.9,
                           to je naslednji, glasi takole: "Upravičenci dobijo koruzo iz silosa
                           republiških rezerv brezplačno." Konec citata, to je iz tega teleksa.
                           10.9, pred tem je podpisal minister za trgovino, v tem faksu je pa
                           ministrstvo za kmetijstvo. Tu piše tako: "To pa pomeni, da se dosedanja
                           pomoč smatra le kot akontativna in se zato razdeljena koruza posebej
                           evidentira kot obliko brezobrestnega kreditiranja." Če ste to razumeli
                           menim, da uvidevate, da gre za navadno manipulacijo. Ko v začetku kmetom
                           odobriš neka sredstva, materialne dobrine, živinsko hrano brezplačno, naj
                           to vzamejo, potem pa pošlješ faks, da je to akontacija brezobrestnega
                           kredita. Konkretno gre za slab odnos ali pristop do kmetijstva, do te
                           problematike, ki jo je povzročila suša. Navidezno gre za to, da je vlada
                           namenila 1,5 milijarde sredstev za sanacijo škode po suši. Vendar za kaj
                           gre? Gre za preusmeritev proračunskih sredstev, ko je vlada denar za
                           regresiranje obrestnih mer vzela iz enega konca in ga navidezno dala za
                           sanacijo suše. Še dodatno zaostruje zadevo angažiranje 400 milijonov
                           sredstev iz solidarnosti, ki jih je vlada odpoklicala, torej da so
                           zavezanci morali to vplačati, to pa v bistvu daje kot akontacijo
                           brezobrestnega kredita.  </p>
                        <p>Enostavno ne vem, ali smo zato formirali slovenska solidarnostna
                           sredstva, da se z njimi tako grobo manipulira. Ker če je solidarnost,
                           potem to ni nobena oblika brezobrestnega akontativnega kredita in lepo
                           prosim, da minister pride to pojasniti, da ljudje ne bodo zavedeni.
                           Bojijo se, kako jemati tista sredstva, ki so možna prek regresa.
                           Vprašanje je, ali je regres res neka subvencija ali bo to nekdo z
                           mastnimi obrestmi, z revalorizacijo in potem zahteval nazaj. Oziroma če
                           dobesedno jemljem to, kar je zapisano, kdo je kreditojemalec. Ali je
                           kreditojemalec neposredno oškodovanec za sušo, ali je to kmetijska
                           zadruga, ki se tehnično ukvarja s tem, ali je to občina, na katere žiro
                           račune ste ta akontitativna sredstva kot za začetek pomoči poslali?</p>
                        <p>Zadnje moje vprašanje pa zadeva prejšnje poslansko vprašanje, ki sem ga
                           zastavil v zvezi z umorom in postopkom sojenja atentatorju na gospoda
                           pokojnika, Ivana Krambergerja.</p>
                        <p>Zakaj to ponovno sprašujem? Na nekatera vprašanja človek dolgo ne dobi
                           odgovora, na nekatera dobi en odgovor, jaz sem pa na isto vprašanje dobil
                           dva identična odgovora s tem, da ima en dodatno številko 319. Sprašujem
                           se zakaj? Zakaj sem postavil to vprašanje. Odgovor je v bistvu povzetek
                           stanja in postopkov do tik pred izrekom sodbe, ki jo je izreklo Temeljno
                           sodišče v Lenartu. Sklicujem se na ta naslov, ki je bil objavljen v
                           Mladini, številka 35 iz 15. septembra, ko gospod Ivan Bukovnik, ki je bil
                           odvetnik Petra Rotarja, pravi: to je bil politični proces. Jaz sem to
                           prebral, analiziral, tudi sem primerjal s tektom, ki mi ga je gospod Miha
                           Kozinc posredoval, nekaj sem dal kot pobudo na komisijo za nadzor nad
                           bivšo UDBO in enostavno so trditve gospoda odvetnika take, da bi
                           ministrstvo, zdaj povzete so po intervjuju, ki ga je imela novinarka
                           Melita Zajc, Mladinina, take, da bi pravosodje ali kdor je bil tu
                           tangiran, moral reagirati. Ker pa reagiranja ni, lahko laično menim, da
                           so trditve gospoda odvetnika korektne, realne in legitimne in tisto kar
                           sem  v vprašanju zastavil, da je domišljija Slovencev neskončna, potrjuje
                           to tezo, da gospod Rotar, ki je bil obsojen na osnovi priznanja,
                           enostavno tega zločina ni zagrešil. Argument v tem  sestavku so bistveno
                           različne izjave balista, torej strokovnjaka za potovanje izstrelka, in pa
                           patologa, ki je izvršil obdukcijo. Eni pravijo, da je šlo za prestrel,
                           drugi pravijo, da je šlo za spremembo smeri krogle. Ena trditev napotuje
                           to, da sta šla v gospoda Krambergerja najmanj dva strela, drugi, da je
                           samo eden in izključno možen od gospoda Rotarja. Lepo bi prosil, da me na
                           Ministrstvu za pravosodje še naprej, tako kot dosedaj, seznani kaj je
                           dejansko res in kaj ne. Na drugi strani bi pa prosil, da nekdo, če je
                           taka trditev, reagira, ker sicer priznava krivdo. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Tomše je še prosil za besedo.</p>
                     </sp>
                     <sp who="#sp.TomšeIvan">
                        <speaker>IVAN TOMŠE:</speaker>
                        <p>Hvala lepa, gospod predsedujoči. Jaz bi rad izkoristil to kot urgenco.
                            Namreč, 17.8.1992 leta sem poslal Družbenopolitičnemu zboru zahtevo, da
                           naj mi vlada odgovori v zvezi z izplačilom deviznih vlog. Ker pa imamo na
                           dnevnem redu tudi sanacijo bank in gre za izjemno povezane zadeve, kajti
                           po mojem vprašanju gre za vprašanje, ali bo vlada pustila, da bo vsak
                           individualni varčevalec, ki ima vezane in zavezane devize v banki, moral
                           sprožiti spore na sodiščih. Ti spori so že dobljeni; to pomeni, na prvi
                           in drugi instanci je sodišče odločilo, da ni zakonite podlage za
                           zadrževanje deviz. Torej vlada ni ukrepala še nič, kolikor sem seznanjen,
                           v zvezi z zadrževanjem deviz v bankah. Prišla je samo s predlogom zakona
                           o sanaciji bank. Se pravi, da se je vlada postavila na stališče bank, ne
                           pa na stališče državljanov Slovenije, ki imajo  "zamrznjen"  kapital v
                           bankah. Zato bi prosil, če je možno, da vlada to moje pisanje iz
                           17.8.1992 zelo hitro prouči, uskladi odgovor v smislu sodne prakse in
                           pove, ali bo vlada ukrepala ali pa morajo vsi državljani, ki imajo
                           zamrznjene vloge, stopiti do najbližjega odvetnika, najeti odvetnika,
                           stopiti na sodišče in preko sodišča izterjati svoje devize, ki so jim
                            trenutno zablokirane v bankah. Gre za zelo pomembno vprašanje za
                           državljane Slovenije, zato resnično prosim, da čimprej, če je možno že v
                           teku tega zasedanja, če ne pa čimprej, dobim odgovor na to vprašanje.
                           Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Lista prijavljenih za to predtočko je izčrpana.  </p>
                        <p>Dolžan sem zbor naknadno obvestiti, ker smo tudi mi naknadno bili
                           obveščeni, da se je za to sejo opravičil tudi gospod Peterle. Potem bi pa
                           prosil, da bi zbor še imenoval komisijo za usklajevanje dnevnega reda,
                           kar smo prej po sprejemu dnevnega reda pozabili, ker je mogoče
                           pričakovati, da bo prišlo do neusklajenosti.</p>
                        <p>Prosim za predloge za komisijo za usklajevanje dnevnega reda. Andrej
                           Žorž. Prosim za nadaljnje predloge. Še štiri predloge rabimo. Gospod
                           Grims ne želi. Prosim še štiri predloge, take; ki se strinjajo. Gospod
                           Magajna Andrej. Gospod Reberc je predlagan. Gospod Reberc ne želi.
                           Magajna je že predlagan, Magajna ne oporeka. <stage>(Glas iz klopi:
                              Oporeka.)</stage> Magajna ne želi. Še štiri predloge prosim. Kakšne
                           posebne volje ne vidim, da bi usklajevali dnevni red. Boris Gerl je
                           predlagan v komisijo za usklajevanje dnevnega reda. Še koga kdo predlaga?
                           Če ne, ne moremo glasovati. Tomše. Tomše ne. Prav. Ali potem preložimo
                            imenovanje te komisije? Zdaj bi morali preiti na 1. točko dnevnega reda,
                           vendar moram ugotoviti, da zbor ni sklepčen.</p>
                        <p>Prosim, da ugotovimo navzočnost. <stage>(31 navzočih.)</stage> Glede na
                           maloštevilnost in glede na to, da bi pri tej točki predvidoma verjetno
                           takoj glasovali, se pravi da nima smisla niti se iti tistega običajnega
                           benevolentnega popuščanja, češ, razpravljajmo pa se bo mogoče medtem kaj
                           nabralo, ker prva točka predvideva glasovanje o zapisnikih, predlagam, da
                           kar zdaj uresničimo predvideno pavzo. Nadaljujemo ob dveh.</p>
                     </sp>
                     <stage type="time">(Seja je <time to="1992-10-07T13:00:00" xml:id="stage.t.2"
                           >prekinjena ob 13.00 uri</time> in se je <time from="1992-10-07T14:40:00"
                           xml:id="stage.t.3">nadaljevala ob 14.40 uri</time>.)</stage>
                  </div>
                  <div ana="#PAR.Prisot">
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Spoštovane poslanke in poslanci, ugotovimo <title>navzočnost</title>.
                              <stage>(39)</stage> Prosim vodje poslanskih klubov, da v 5 minutah
                           omogočijo sklepčnost.  </p>
                        <p>Poslanke in poslanci. Ponovno ugotovimo navzočnost. <stage>(42
                              prisotnih.)</stage> Zbor je sklepčen.</p>
                     </sp>
                  </div>
                  <div ana="#PAR.TDR" n="1">
                     <sp who="#sp.ToplakLudvik">
                        <p>Prehajam na</p>
                        <p>
                           <title>1. TOČKO DNEVNEGA REDA: ODOBRITEV OSNUTKOV ZAPISNIKOV 30., 33.,
                              34., 36. IN 45. SEJE ZBORA</title>.</p>
                        <p>Osnutek zapisnika 33. seje Družbenopolitičnega zbora smo prejeli s
                           pošiljko  dne 25. septembra 1992, osnutka zapisnikov 34. in 45. seje
                           zbora smo prejeli s pošiljko dne 30. septembra 1992, osnutka zapisnika
                           30. in 36. seje zbora pa s pošiljko dne 2.10.1992.</p>
                        <p>Odpiram razpravo. Če ni pripomb na zapisnik, predlagam in dajem na
                           glasovanje osnutek zapisnika 30. seje zbora. Navzočih je 42, prihaja še
                           eden, 43 poslancev.</p>
                        <p>Kdor je za, naj prosim glasuje. <stage>(39 poslancev.)</stage> Je kdo
                           proti? <stage>(1 poslanec.)</stage>  Se je kdo vzdržal? <stage>(3
                              poslanci.)</stage></p>
                        <p>Ugotavljam, da je zapisnik 30. seje zbora izglasovan.</p>
                        <p>In sedaj dajem na glasovanje osnutek zapisnika 33. seje zbora.</p>
                        <p>Kdor je za, naj prosim glasuje. <stage>(41 poslancev.)</stage> Je kdo
                           proti? <stage>(0 poslancev.)</stage>  Se je kdo vzdržal? <stage>(0
                              poslancev.)</stage></p>
                        <p>Ugotavljam, da je soglasno sprejet.</p>
                        <p>Na glasovanje dajem osnutek zapisnika 34. seje zbora.</p>
                        <p>Kdor je za, naj prosim glasuje. <stage>(38 poslancev.)</stage> Je kdo
                           proti? <stage>(2 poslanca.)</stage>  Se je kdo vzdržal? <stage>(0
                              poslancev.)</stage></p>
                        <p>Ugotavljam, da je osnutek 34. seje izglasovan.</p>
                        <p>Prehajam na zapisnik 36. seje. Glasujemo o zapisniku 36. seje.</p>
                        <p>Kdor je za, naj prosim glasuje. <stage>(39 poslancev.)</stage> Je kdo
                           proti? <stage>(2 poslanca.)</stage>  Se je kdo vzdržal? <stage>(1
                              poslanec.)</stage></p>
                        <p>Ugotavljam, da je zapisnik 36. seje izglasovan.</p>
                        <p>In sedaj dajem na glasovanje osnutek zapisnika 45. seje zbora.</p>
                        <p>Kdor je za, naj prosim glasuje. <stage>(40 poslancev.)</stage> Je kdo
                           proti? <stage>(1 poslanec.)</stage>  Se je kdo vzdržal? <stage>(1
                              poslanec.)</stage></p>
                        <p>Ugotavljam, da je zapisnik 45. seje zbora izglasovan.</p>
                        <p>Poslancem čestitam, da so uspeli prebrati zapisnike v obsegu skupaj 360
                           strani v tako kratkem času.</p>
                        <p>Gospod Tone Peršak ima proceduralen predlog.</p>
                     </sp>
                     <sp who="#sp.PeršakAnton">
                        <speaker>ANTON PERŠAK:</speaker>
                        <p>Pravkar smo izvedeli, da so tudi ostali zbori opravili glasovanje o
                           usklajevalnih predlogih za zakon o strankah in volilni kampanji in da
                           zbori niso usklajeni med seboj. Predlagam, da naš zbor predlaga takoj
                           sklic skupne delovne seje za uskladitev pri teh dveh zakonih, zato da bi
                           po možnosti to še danes opravili, če se seveda zbor s tem strinja.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Predlog proceduralnega značaja gospoda Peršaka dajem na
                           glasovanje, da predlagamo drugim zborom sklic skupne delovne seje za oba
                           zakona.</p>
                        <p>Kdor je za, naj prosim glasuje. <stage>(44 poslancev.)</stage> Je kdo
                           proti? <stage>(1 poslanec.)</stage>  Se je kdo vzdržal? <stage>(1
                              poslanec.)</stage></p>
                        <p>Ugotavljam, da predlog izglasovan in bomo obvestili druga dva zbora, da
                           dobimo odgovor, mi pa nadaljujemo z delom.</p>
                     </sp>
                  </div>
                  <div ana="#PAR.TDR" n="2">
                     <sp who="#sp.ToplakLudvik">
                        <p>Prehajam na</p>
                        <p>
                           <title>2. TOČKO DNEVNEGA REDA: PREDLOG ZA IZDAJO ZAKONA O VLADI REPUBLIKE
                              SLOVENIJE Z OSNUTKOM ZAKONA</title>.</p>
                        <p>Predlog za izdajo zakona z osnutkom zakona je predložila v obravnavo
                           Vlada Republike Slovenije. Obravnavala sta ga Odbor za pravosodje in
                           upravo  kot matično delovno telo (ki ni podprl predloga predlagatelja, da
                           se pri obravnavni zakona o Vladi Republike Slovenije združita prva in
                           druga faza zakonodajnega postopka. Odbor je sprejel sklep, da zbori
                           Skupščine Republike Slovenije uvrstijo na dnevne rede seje zborov predlog
                           za izdajo zakona o Vladi Republike Slovenije in da naj predlagatelj pri
                           pripravi osnutka zakona upošteva, pripombe mnenja in stališča odbora za
                           interesiranje delovnih teles ter razpravo v zboru), Komisija za
                           strategijo nacionalnega in regionalnega razvoja in Komisija za vprašanja
                           invalidov; Zakonodajno-pravna komisija ni bila sklepčna. Po opravljeni
                           razpravi naj bi se po potrebi glede na dogovor predsednikov vseh treh
                           zborov, sestali vodje klubov, ki bi poskušali poenotiti morebitna
                           različna stališča do osnutka zakona.</p>
                        <p>Predstavnik vlade k tej točki je navzoč. Želi besedo? Ne. Želijo besedo
                           poročevalci delovnih teles? Ne. Odpiram razpravo k tej točki. Prosim
                           lepo. Gospod Magajna.</p>
                     </sp>
                     <sp who="#sp.MagajnaAndrej">
                        <speaker>ANDREJ MAGAJNA:</speaker>
                        <p>Mnenja komisije niste dobili na mizo, ker to ni matično telo, zato bom na
                           kratko predstavil. Na včerajšnji razpravi Komisije za invalide je bilo
                           poudarjeno, da je področje invalidskega varstva izrazito
                           interdisciplinarno, zato mora vlada v okviru svojih pristojnosti
                           poskrbeti za njegov usklajen razvoj na posameznih področjih, k čemur jo
                           zavezuje tudi strategija razvoja invalidskega varstva v Sloveniji. Zato
                           komisija predlaga, da vlada na podlagi 35. člena tega zakona ustanovi
                           urad za invalide pri Vladi republike Slovenije, možno sicer tudi pri
                           pristojnem ministrstvu, vendar se komisija bolj zavzema za ustanovitev
                           tega urada pri vladi. Še naprej pa naj opravlja komisija za invalidsko
                           varstvo pri Vladi Republike Slovenije konkretne naloge pri uresničevanju
                           razvojne strategije in usklajevanju politike ter povezovanju vseh
                           nosilcev družbene skrbi za invalide. Komisija je tudi menila, da je
                           naslov Republiške uprave za vojne veterane iz 41. člena preozek in da ga
                           je treba dopolniti tako, da bi se glasil: Republiška uprava za vojne
                           veterane in žrtve vojne.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Magajni. Še kdo od poročevalcev delovnih teles?  Če
                           ne, odpiram razpravo. K besedi se javlja gospod Dušan Semolič.</p>
                     </sp>
                     <sp who="#sp.SemoličDušan">
                        <speaker>MAG. DUŠAN SEMOLIČ:</speaker>
                        <p>Spoštovani! Prav gotovo je koristno, da pri sprejemu tega zakona
                           pogledamo po nekaterih rešitvah po Evropi in vsaj v enem delu mislim, da
                           ponujeno besedilo vzdrži primerjave. V mislih imam sestavo vlade oziroma
                           število ministrstev. Seveda, če se ne primerjamo z mini državami -
                           Andoro, Monakom, Vatikanom in San Marinom - lahko rečemo, da vlade v
                           Evropi štejejo povprečno 13 do 14 ministrskih resorjev. Sploh število ni
                           odvisno od velikosti države. Belgija ima 21 ministrstev, Danska 20,
                           Grčija 19, pa še bi lahko to utemeljeval. Poleg teh klasičnih
                           ministrstev: obrambe, financ, mednarodnih odnosov, pravosodja, notranjih
                           zadev, ni nekega splošnega pravila, kjer bi rekel - tako bodi tudi pri
                           nas. Zagotovo ne more biti kriterij  potrebe strank, pač pa potrebe
                           prebivalcev, cilj razvojne strategije, splošni problemi, problemi za
                           katere vemo, da je dobro, da v vladi obstoji še zlasti za to poklican
                           minister, ki bo skrbel za to področje. Glede na to menim, da je ponujena
                           sestava ministrstev, torej ne število ministrov, ampak ponujena sestava
                           nekako primerna; ker tudi vem, da bolj od števila ministrstev je vsa
                           stvar odvisna od sposobnosti ministrov in še kaj, kar je povezano z
                           vlado.</p>
                        <p>Pač pa bi vendarle predlagal, da se v tej ponudbi teh ministrstev loči
                           ministrstvo za pravosodje od uprave. Tule nam lahko Evropa služi za
                           zgled. Praktično skoraj ni države v Evropi, ki pozna to fuzijo
                           ministrstva za pravosodje in upravo. To je praviloma ločeno. Sploh je
                           ministrstvo za pravosodje neko klasično področje. Pa bi lahko našteval
                           države, mislim, da ni potrebno. Lahko bi samo izjeme naštel. Med izjemami
                           je Švica, ker ima združeno pravosodje in pa bivša Jugoslavija, ki je
                           imela od dvanajstih ministrstev skupaj ministrstvo za pravosodje in
                           upravo. Potem pa nastane zadrega pri naštevanju držav, ki bi to
                           združevala in vredno je v tem delu evropski praksi slediti. Sem za
                           delitev preprosto tudi zaradi zapisanega ustavnega načela delitve sodne,
                           zakonodajne in izvršilne oblasti. Če hočemo, da je pravosodje resnično
                           samostojno, mislim da je ta delitev nujno potrebna. Tudi naši kolegi in
                           kolegice iz pravosodja nas na to opozarjajo, zahtevali so od nas in je
                           zdaj prilika, da temu prisluhnemo. To, da bi delili, to še ne pomeni, da
                           bi imeli eno ministrstvo več. Namreč jaz odpiram kot dilemo, ali je potem
                           potrebno imeti ministrstvo za upravo, kot dilemo odpiram. Čeprav v
                           Evropi, če mi spet lahko Evropa služi kot primer za to, poznamo Španijo,
                           Švedsko, kjer obstoje ministrstva za javno upravo, potem je pa spet kar
                           praznina, da bi poiskali državo, ki ima poseben resor za upravo. Skratka
                           bolj kot za ukinjanje tega sem za delitev pravosodja in uprave. To je
                            težišče mojega predloga.</p>
                        <p>Naslednja pripomba se dotika predloga, da bi bil Zavod za statistiko
                           vladna služba, torej zavod za statistiko vladna služba, se predlaga v tem
                           tekstu. No, temu nasprotujem. Mislim, da bi ogrozilo strokovno
                           samostojnost dela tega zavoda. Preprosto, izsledke, študije, analize
                           Zavoda za statistiko ne bo uporabljala, in že sedaj ne uporablja, zgolj
                           vlada. In če hočemo zaupati tem podatkom, pa nam vsem služi zaradi mnogih
                           stvari, ko ti podatki prihajajo v javnost, mislim, da to ni dobro.
                           Skratka sem za to, da se poišče neka druga rešitev.</p>
                        <p>In še na koncu. Podpiram osnovno rešitev, da člani vlade ne morejo biti
                           hkrati tudi poslanci. Vem, da so lahko razlogi tudi za. Toda, zagotovo je
                           del naše izkušnje tudi negativna izkušnja pri tem, in to izstopa pri moji
                           opredelitvi. Potem sem za osnovno rešitev tudi zaradi tega, ker mislim,
                           da je resnično potrebna ta delitev oblasti med temi tremi oblastmi tudi v
                           tem delu.</p>
                        <p>Toliko. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Semoliču. Gospod Jože Smole. Prosim, četrti po vrsti
                           po prijavah.</p>
                     </sp>
                     <sp who="#sp.SmoleJože">
                        <speaker>JOŽE SMOLE:</speaker>
                        <p>Predlog za izdajo zakona o vladi bi morala pripraviti že prejšnja vlada.
                           Za zamudo na tem področju je še posebej kriv tedanji minister za
                           pravosodje dr. Pirnat. Končno je v skupščinsko proceduro prišel osnutek
                           zakona o vladi. Po mojem mnenju je v celoti vzeto dober. Imam pa nekaj
                           konkretnih pripomb.</p>
                        <p>Vlada bi morala biti racionalna in učinkovita. To bi moralo biti osnovno
                           vodilo pri koncipiranju zakona o vladi. Ponujeni osnutek zakona o vladi
                           se v nekaterih bistvenih zadevah močno oddaljuje od takšnega načela.
                           Dopušča namreč, da bi vlada lahko imela tri podpredsednike in tri
                           ministre brez resorja. Mislim, da si takšnega luksuza ne moremo dovoliti.
                           Po določilih 39. člena osnutka zakona bi vlada lahko imela skupaj s
                           predsednikom 21 članov. Menim, da je to absolutno preveč in da je
                           nemogoče tudi zagotavljati neko kolektivno delo vlade pri takšni
                           številčni sestavi. Obrazložitev, da so trije podpredsedniki vlade
                           potrebni zaradi učinkovite koordinacije dela posameznih ministrstev,
                           resorjev, je, po mojem, povsem neutemeljena. Koordinacija vseh resorjev
                           je naloga predsednika vlade, ki mora zagotoviti dosledno izvajanje
                           politike in stališč  vlade. Zato mislim, da je dovolj v vladi en
                           podpredsednik, ki naj bi v odsotnosti predsednika vlade tudi opravljal
                           posle premiera. Zavzemam se za pravega podpredsednika in mislim, da je v
                           tem primeru lahko samo eden podpredsednik. Ni mi jasno, zakaj bi vlada
                           lahko imela tri ministre brez resorjev. Kaj naj bi delali ministri brez
                           listnice oziroma brez resorja? Ali je pri tako koncipirani vladi - trije
                           podpredsedniki in trije ministri brez resorjev - mišljeno, da bi se
                           večstrankarski sistem prek raznih koalicij zagotavljal skozi ministrske
                           stolčke, ki bi se ponujali posameznim predstavnikom strank.  Če je to
                           mišljeno, potem je to za mene skrajno neracionalno in to bi bil pravi
                           luksuz, ki si ga mi ne moremo in ne smemo privoščiti.</p>
                        <p>Zastavlja se tudi vprašanje, ali zares potrebujemo 14 ministrov oziroma
                           14 ministrstev. V osnutku je dan zelo konkreten predlog, da se sedanja
                           ministrstva za industrijo in gradbeništvo, za malo gospodarstvo, za
                           energetiko, za trgovino, za turizem in gostinstvo združijo v skupno
                           ministrstvo za gospodarske zadeve. Po mojem bi se v to skupno ministrstvo
                           za gospodarske zadeve dalo združiti tudi sedanje Ministrstvo za
                           kmetijstvo, gozdarstvo in prehrano. Ali resor kmetijstva ne spada v
                           gospodarske dejavnosti? Če smo se že prej opredeljevali, da je treba
                           združevati gospodarske dejavnosti v enem ministrstvu, potem mislim, da bi
                            bilo logično, da se tudi kmetijstvo, gozdarstvo in prehrana združi v to
                           ministrstvo.</p>
                        <p>Nadalje bi, po mojem mnenju, kazalo tudi Ministrstvo za kulturo združiti
                           z Ministrstvom za znanost in tehnologijo v skupno ministrstvo. Prav tako,
                           po mojem, bi tudi Ministrstvo za delo lahko bilo združeno z Ministrstvom
                           za zdravstvo, družino in socialno varstvo. Tako bi se število ministrov
                           in ministrstev zmanjšalo od predlaganih 14 na 11. Dal sem samo nekaj
                           sugestij. Mislim pa, da bi za mene bila pač racionalna neka vlada, ki ne
                           bi imela več kot 13 članov.</p>
                        <p>Glede nezdružljivosti funkcije članov vlade sem proti varianti  v 18.
                           členu osnutka zakona. Člani vlade, po moje, enostavno hkrati ne morejo
                           biti poslanci oziroma člani Državnega zbora ali pa Državnega sveta.
                           Nelogično je, po mojem, stališče skupščinskega Odbora za pravosodje in
                           upravo, ki meni, da bi predsednik vlade moral biti poslanec Državnega
                           zbora. To utemeljuje s tem, da bi se okrepila politična vloga vlade. Ne
                           vem v čem bi se s tem okrepila politična vloga vlade. Vsaka vlada bo,
                           jasno, politična. Mislim pa, da je treba potem dosledno razmejiti
                           zakonodajno oblast od izvršilne in če bi sprejeli logiko, ki je podana v
                           sporočilu skupščinskega Odbora za pravosodje in upravo, da naj bi
                           predsednik vlade bil član parlamenta, potem seveda bi hkrati omogočili,
                           da bi tudi poslanci bili člani parlamenta.</p>
                        <p>Nikakor se ne strinjam s predlogom imena v 41. členu Uprave za vojne
                           veterane. Mislim, da moramo zadržati dosedanje ime ministrstva, torej
                           pride v poštev po mojem mnenju samo republiška uprava za borce in vojne
                           invalide.</p>
                        <p>Podpiram predlog, da se varnostno informativna služba VIS izdvoji iz
                           Ministrstva za notranje zadeve. Verjetno bi nadzor nad delom te službe
                           lahko opravljali predsednik vlade ali pa podpredsednik vlade. Seveda je
                           to možno samo ob predpostavki, da se bo okrepila tudi vloga skupščinske
                           Komisije za nadzor nad zakonitostjo dela varnostno informativne službe.
                           Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Smoletu. Javlja se Anton Peršak.</p>
                     </sp>
                     <sp who="#sp.PeršakAnton">
                        <speaker>ANTON PERŠAK:</speaker>
                        <p>Govorim v imenu kluba Demokratske stranke, ki je o tem osnutku zakona in
                           sploh o zakonu o vladi nekajkrat in dokaj temeljito razpravljal. Najprej
                           nek popolnoma zdravorazumski premislek. Osnutek predvideva, da bo nova
                           vlada imela 14 ministrov, nosilcev resorjev, predsednika in lahko tudi
                           tri podpredsednike in tri ministre brez listnice. Glede na to, da bo
                           vlada po volitvah  1992 in tudi kakšna naslednja zelo verjetno
                           koalicijska, v koalicijah pa bo skoraj gotovo več in ne le dve stranki,
                           je realno pričakovati, da bodo izkoriščene čisto vse možnosti za vse
                           funkcije in tako bo Slovenija še nadalje imela eno največjih, če ne
                           najštevilnejšo vlado v Evropi, razen Romunije po razpadu Sovjetske zveze,
                           ki je imela 57 ministrstev. Recimo samo za primerjavo (čeprav je že
                           gospod Semolič tudi o tem govoril): Avstrija ima 12 ministrstev, Finska
                           13, Nizozemska 13, Norveška, ki je precej večja od Slovenije 16,
                           Portugalska 16, Švedska 13 itn. Sicer pa je povprečje, kot je že bilo
                           rečeno, 13 do 14 ministrov oziroma povprečno 15 do 16 članov celotne
                           vlade; mi naj bi jih imeli 21.</p>
                        <p>Poleg tega se zdi, da je zakon, tako kot je napisan, po eni strani
                           nekoliko  ekstenziven, v kolikor želijo opredeliti predvsem vlogo in
                           naloge vlade, če pa želi podrobno urediti strukturo ministrstev in vse,
                           pa je že vprašanje, ali tudi kaj ne manjka. Ne glede na to, ali vidimo v
                           vladi predvsem politično telo ali predvsem vrh sistema uprave, ki naj  bo
                           oblikovan predvsem po strokovnih kriterijih, menimo, da bi bilo prav, da
                           bi bili glede števila članov vlade precej bolj restriktivni. Optimalen
                           predlog, ki ga zagovarjajo nekateri člani naše stranke bi pomenil,
                           recimo, devet, deset resorjev; seveda pa smo po kakšni tehtni razpravi
                           pripravljeni sprejeti tudi večje število ministrstev, nikakor pa ne tega,
                           da bi ostalo to, da ima vlada kar tri podpredsednike, ker se potem
                           sprašujemo, kaj bodo počeli in kako si bodo to podpredsedništvo delili in
                           tudi tri ministre brez listnice. Naše mnenje je, da če že bi naj zakon
                           dopuščal možnost, da ima vlada lahko enega podpredsednika, pri čemer bi
                           se zavzeli za to, da naj bo to, če že je eden izmed ministrov, ki vodi
                           enega izmed resorjev, tako kot je to v večini držav. Recimo, v Nemčiji je
                           vice kancler, kot vemo, zunanji minister in še ponekod so podobne
                           rešitve.  </p>
                        <p>Kar zadeva te ministre brez listnice. Nedvomno je možno, da se pojavi
                           potreba v vladi, da ima nekoga, ki je za neke posebne naloge zadolžen, ki
                           niso rešene v okviru kakšnega ministrstva, zato je možno pristati na to,
                           da se eno, ali pa maksimalno dve taki mesti dopustita; tri pa se nam zdi
                           že precej pretirano.</p>
                        <p>Če se zdi ta predlog za 9 oziroma 10 ministrstev nekaterim klubom in
                           poslancem preveč restriktiven, se nam zdi tudi ta s 14 resorji preširok
                           in predlagamo, da se razmisli o združitvi nekaterih resorjev. Nekatere
                           ideje so bile tu že navržene. Recimo - čeprav bodo mogoče nekateri kolegi
                           to zamerili, govorim zdaj svoje mnenje - nisem prepričan, da je pametno,
                           da obstoji posebej  kot ministrstvo, recimo, ministrstvo za varstvo
                           okolja. Bolj se mi zdi, da bi bilo pametno, če bi imela vlada neko
                           agencijo ali pa strokovni sekretariat ali strokovno telo, ki bi bilo neke
                           vrste nadzorno telo za druge: za ministrstvo za gospodarstvo, za
                           kmetijstvo, za promet in zveze itn. Ker zdaj vidimo sami kako to
                           funkcionira. To ministrstvo pač pelje neko svojo politiko, ostali pa se
                           kaj veliko za to niti ne zmenijo.    </p>
                        <p>Drugo. Ravno tako mislimo, da bi bilo smiselno ločiti pravosodje in
                           upravo, s tem, da seveda uprava po našem mnenju ne zahteva posebnega
                           ministrstva, ampak je to pač neka služba ali pa naj bo sekretariat (kakor
                           koli že se imenuje), ki se s tem področjem ukvarja. Tudi primerjalni
                           argument je bil že naveden, da pravzaprav večina evropskih vlad tega
                           nima, ima pa v smislu nekega urada ali kakorkoli rešeno.</p>
                        <p>Sedaj rečem svoje mnenje. Nekje se približujem temu, kar je rekel gospod
                           Smole, da bi bilo to socialno sfero smiselno združiti v okviru enega
                           ministrstva, mislim za delo, socialno varstvo in družino ali kakor koli
                           že. Nisem prepričan, da je pa prav, da je to skupaj z zdravstvom, ker se
                           mi zdravstvo zdi področje, ki je zelo avtonomno in pravzaprav drugače;
                           zdravstvo v bistvu mora funkcionirati na en drug način, ne na način
                           sociale ali pa socialnega varstva, ampak je to področje, ki je na nekem
                           drugem principu postavljeno.</p>
                        <p>Ravno tako vidim možnost oziroma jo vidimo na področju šolstva, znanosti
                           za določene povezave v okviru enega resorja, še zlasti, ker se zdi
                           mnogim, da bi zlasti univerza in znanost pravzaprav morali biti vodeni
                           oziroma usmerjevani iz enega mesta, da tako rečem, iz enega koncepta.</p>
                        <p>V vladi vidimo vrh uprave, ki je v z zakoni predpisanih okvirih v celoti
                           avtonomen, vendar glede na svojo pozicijo vrha uprave, ki določa politiko
                           in vrednostno orientacijo, vendar le tudi politični organ, vlada v tej
                           nominalni zasedbi kot jedro izvršne oblasti. Kot takšna vlada v bistvu
                           oblikuje politiko, ki jo uprava potem strokovno neodvisno izvaja. Zato
                           vidimo v tej nominalni sestavi vlade vendarle politično telo in na tak
                           način, po našem mnenju, bi bilo prav, da bi ga tudi zakon konstituiral.
                           Je pa seveda vlada glede na z ustavo določeno naravo sistema, ki je
                           izrazito parlamentaren, vendarle tudi odvisna in v nekem razmerju
                           odgovornosti do parlamenta oziroma mora nenehoma sodelovati z njim,
                           sooblikovati in predlagati izhodišča za posamezne politike in zakone. V
                           tem smislu so sami člani vlade predvsem politiki, ki dajejo svojim
                           resorjem temeljno orientacijo za strokovno izvedbo, kar skrbijo seveda
                           njihovi namestniki, vodje posameznih sekretariatov, naj bodo to državni
                           sekretariati ali kakorkoli že se imenujejo.</p>
                        <p>Nekaj besed še o nekaterih posameznih rešitvah. V 12. členu je
                           predvideno, da vlada poroča parlamentu na vsaki dve leti. Če smem
                           povedati svoje mnenje, mislim, da bi bilo prav, da je to vendarle vsako
                           leto in najboljši termin je najbrž tam okrog proračuna. Takrat naj vlada
                           razloži svojo politiko. Kajti tisto, kar vlada dela, je v največji meri
                           pravzaprav povezano prav s tem, z uresničevanjem in s koncipiranjem
                           proračuna.</p>
                        <p>Pri 15. členu je zopet ena formulacija, ki mene včasih zmoti, to je, da
                           ima vlada pravico in dolžnost dati mnenje o predlogu zakona. Če razumemo
                           vlado tako, kot jo postavlja ustava in kot naj bi vlada v tem novem
                           sistemu bila, po moje zadošča, da rečemo, da vlada ima pravico dajati
                           oziroma lahko da mnenje. Jaz mislim, da bo vlada še kako zainteresirana
                           za to, da bo dala mnenje k vsakemu predlogu, ki ga bo nekdo dal v
                           parlamentu zato, ker bo ona potem dolžna izvajati te zakone. Ta
                           formulacija - saj to je bolj lepoten pomislek - se mi zdi, da je ena od
                           teh, ki nekako v bistvu zelo voluntaristično zvenijo.</p>
                        <p>O teh kadrovskih oziroma številčnosti, ki zadevajo 17. člen in te stvari,
                           sem že govoril, zato ne bi še enkrat ponavljal. Vsekakor pa je stališče
                           našega kluba, da bi morali biti zlasti glede števila res izrazito bolj
                           restriktivni, da ne bomo ena vladno najštevilčnejših držav v Evropi.
                           Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala gospodu Peršaku. Prosim, gospod Emil Milan Pintar. Repliko želi
                           gospod Žarko Pregelj.</p>
                     </sp>
                     <sp who="#sp.PregeljŽarko">
                        <speaker>ŽARKO PREGELJ:</speaker>
                        <p>Spoštovani. Jasno, da je bila praktična primerjava oziroma praktičen
                           nasvet, da Ministrstvo za varstvo okolja ne bi smelo biti samostojno s
                           strani Zelenih zelo slabo sprejeto. Namreč Ministrstvo za varstvo okolja
                           mora biti popolnoma samostojen resor, kajti edino na ta način bo lahko
                           okolje varovalo. Strinjam se pa, da je zelo vprašljivo združevanje tega
                           ministrstva z urejanjem prostora. To je pa čisto nekaj drugega. Urejanje
                           prostora običajno sodi pod tako imenovano komunalnourbanistično dejavnost
                           in je podvrženo vsemu tistemu, čemur je podvrženo ostalo gospodarstvo.
                           Tako, da v resnici je tukaj problem, medtem ko Ministrstvo za varstvo
                           okolja mora biti samostojen resor v vladi in imeti popolno samostojno
                           odgovornost. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala. Še nekdo je dvignil roko za repliko. Se odreka. Prosim, gospod
                           Pintar.</p>
                     </sp>
                     <sp who="#sp.PintarEmilMilan">
                        <speaker>EMIL MILAN PINTAR:</speaker>
                        <p>Se opravičujem gospod predsednik, ker sem interveniral, ampak razumel
                           sem, ker si me preje prekinil, ker sem bil prezgodaj, da me sedaj ne
                           boste razporedili na zadnje mesto.</p>
                        <p>Če nadaljujem tam kjer sem preje nehal. Opozoriti sem hotel, da ta zakon
                           za mene odpira tri sklope vprašanj in na vsakega od teh treh sklopov imam
                           nekaj pripomb. Prvi od teh sklopov je seveda vprašanje odnosa med vlado
                           in parlamentom. Številni ljudje opozarjajo, da ta odnos ni tak, kot je
                           bil v preteklosti, kjer je šlo za neke vrste podrejenost, direktno
                           podrejenost vlade parlamentu, pa naj je bila ta navidezna ali resnična,
                           da torej gre za neke vrste vzporednosti dveh različnih vej. Vendar
                           mislim, da so v tem zakonu prišla do izraza birokratska stališča, ki so
                           besedo "vzporednost ali enakopravnost" praktično pripeljala do neke vrste
                           "neodvisnosti"; za to pa seveda ne gre. Če gre za tri ločene veje
                           oblasti, pravosodno ali sodno v zakonodajno izvedbeno, izvršilno, potem
                           seveda moramo ta odnos tako regulirati, da, če drugega ne, je jasno, da
                           obstoji kontrola javnosti nad vlado.</p>
                        <p>Poglejte, v predlogu, v tekstu, ki ga imamo tu, piše, da bo vlada dala
                           poročilo parlamentu in javnosti samo na polovici mandata. Tu vam kažem
                           neko zadevo, ki obsega 825 strani drobnega tiska. To je letno poročilo,
                           ki ga je nemška vlada dolžna dati vsako leto parlamentu in javnosti.
                           Mogoče slovenski vladi ne bi bilo treba, da napiše 825 strani drobno
                           tiskanega teksta, da bi pa morala vsako leto parlamentu in javnosti
                           podati podrobno poročilo svojega dela, mislim, da je vsem nam jasno. Ne
                           gre za vprašanje podrejenosti, gre za vprašanje povezanosti medsebojne
                           odgovornosti. In seveda, če mi teh odnosov ne vzpostavimo, potem se nam
                           bo to, kar se nam je lansko leto in letos zgodilo, npr. rebalans
                           proračuna, ki se nam je zgodil dvakrat kot eksces pri dveh različnih
                            vladah, bo postalo seveda pravilo. In zato bi rekel tudi tistim v
                           sedanji vladi, ki se želijo obnašati kot</p>
                        <p>kanclerji, da nemški kancler je seveda dolžan to poročilo zelo natančno
                           pregledati in podpisati in tu se kaže, da v evropskem prostoru ta
                           vzporednost dveh vej oblasti ne pomeni, da druga drugi ničesar ne
                           sporočita. No to je ta del vprašanj.</p>
                        <p>Drugi del vprašanj je velikost vlade; številni poslanci so na to
                           opozorili. Mislim,da imamo tu mnenje zelo podobno. Nobenega pravega
                           razloga ne vidimo za tri podpredsednike in tri ministre brez resorjev.
                           Mislimo, da lahko funkcijo koordinatorjev teh treh sektorjev, to je
                           državnih ministrstev, gospodarskih ministrstev in družbenih ministrstev
                           opravljajo seveda vodilni ministri za vsakega od teh področij. Kar
                           pomeni, če bi mi zdržali tri funkcije podpredsednikov vlad, ne bi smeli
                           razumeti, da so to trije dodatni člani vlade, ampak da verjetno opravlja
                           funkcijo koordinacijo državnih ministrstev premier sam, da verjetno
                           opravlja funkcijo koordinacije gospodarskih ministrstev tisti minister,
                           ki vodi ministrstvo za gospodarstvo in da opravlja funkcijo koordinacije
                           teh tretjih družbenih ministrstev eden od ministrov na tem področju.</p>
                        <p>Drugo, kar pri tej velikosti vlade bode v oči je ta nedefinirana funkcija
                           ministrov brez resorjev, na to je bilo opozorjeno. In tretje, da seveda
                           pri združevanju ministrstev mi prihajamo lahko do enega velikega
                           neskladja. Opazili ste, da imamo v tej deželi stabilno število
                           takoimenovanih državnih ministrstev, da imamo ministrstva s področja
                           družbenih dejavnosti, katerih število vztrajno, če gledate skozi
                           zgodovino, narašča in da imamo pravzaprav gospodarsko področje, ki ga
                           vsake toliko časa želimo krčiti. Jaz seveda mislim, da je treba določeno
                           krčenje doseči na vseh treh področjih; zlasti ko ga bomo dosegali na
                           gospodarskem je smotrno, da to krčenje dosegamo tudi na področju
                           družbenih dejavnosti, predvsem zato ker določen del teh funkcij bodo na
                           eni strani prevzele institucije civilne družbe, na drugi strani bo pa
                           morala vlada uveljavljati mnogo bolj enoten odnos, ki izhaja iz funkcije
                           delodajalca, to je vlade, nasproti delojemalcem, ki pa so približno, ali
                           pa naj bi bili približno v enakem področju na vseh teh ministrstvih.
                           Tisto kar bi mi nekdo rekel, da narod nima kulture, če nima ministrstva
                           za kulturo, je seveda smešno. Mislim, da pretežni del tega, kar naj bi se
                           na kulturi dogajalo pa ni stvar ministrstva, ampak dejansko institucij,
                           kulturnih institucij, institucij za kulturo in institucij civilne družbe
                           sploh.</p>
                        <p>No, da še to tretje področje omenim, to je pa področje urejenosti ali pa
                           ta sklop vprašanj urejenosti. Pridružujem se in ne bom izgubljal besed na
                           razmerju pravosodje - prava. Tudi tu iz zakona izhaja pravzaprav
                           birokratski odnos, ko so državni uradniki enega ministrstva ali ene
                           države smatrali, da je sodstvo instrument oblasti. Mi moramo te dve
                           stvari prekiniti in pravosodje je treba potegniti izpod iurisdikcije,
                           namenoma uporabljam ta izraz, uprave same v ožjem smislu. Ravno tako
                           podpiram in sem tudi sam imel predlog, da ponovno razmislimo, ali je
                           rešitev, da imamo ministrstvo za prostor in okolje, prvič, kot skupno,
                           drugič pa sploh ministrstvo na tem področju. Ali je ta predlog pravi? Vi
                           ste videli, da je tu en argument že bil podan. Namreč, če mi neko stvar,
                           ki je splošnega pomena, pripeljemo do višine ministrstva, jo v bistvu mi
                           zožimo in potem deluje samo kot specifičen aspekt. Če je neka stvar
                           splošnega pomena in jaz trdim, da vprašanje okolja je za Slovenijo
                           splošnega pomena in krucialnega pomena, potem mi moramo to stvar dvigniti
                           na nivo proti predsedniku vlade, zato da pokrije potem vsa ministrstva,
                           ne pa da je to specifično ministrstvo. Kajti zares se dogaja to, kar je
                           kolega Peršak rekel,da namreč to  ministrstvo ima svoja načela, ki jih
                           nihče ne upošteva; ni pa rekel še druge polovice, da se potem to
                           ministrstvo neupoštevanja svojih visoko donečih vizij maščuje tako, da
                           blokira delo vseh ostalih ministrstev; poglejte si recimo gradnje na
                           nekaterih področjih, kjer dajemo lokacijska dovoljenja in dajemo gradbena
                           dovoljenja, in jemljemo gradbena dovoljenja, pa ne pustimo da se načrti
                           delajo in tako dalje. Skratka gre za eno zelo čudno igro v vladi sami, za
                           katero bi jaz želel, da se čimprej neha, pa tudi če so za to potrebne
                           personalne in kadrovske spremembe.</p>
                        <p>Ravno tako mislim, da je nezadovoljiva rešitev, ki jo osnutek ponuja v
                           trikotu: znanost - tehnologija - šolstvo. Predvsem zato, ker očitno je,
                           da na eni strani bomo morali povezovati znanost in visoko šolstvo (ni več
                           visokega šolstva brez znanosti), na drugi strani pa tisto, kar mi tiščimo
                           v resor znanost in tehnologija se nam nazadnje spremeni v znanost in
                           tehnične vede. V resnici pa s tem, ko porabimo termin tehnologija za
                           tehnične institute, mi praktično odstranimo državno skrb za tehnološke
                           procese v produkcijski sferi, pa naj gre za industrijo, naj gre za
                           gradbeništvo, naj gre za kmetijstvo in ne vem kje še drugje. In zato sem
                           trdno prepričan, da bo treba tu slediti primerom razvitih družb, zlasti
                           nemške, ki so snovale posebno ministrstvo za ta del razvoja in
                           tehnologije, to je forschung in seveda posebej so obravnavale tisti del,
                           ki ga mi imenujemo znanost Wissenschaft in seveda ta znanost se močno
                           približuje visokemu šolstvu in morata biti pravzaprav v istem spletu,
                           medtem ko tisti del, ko gre za razvoj in razvojne raziskave seveda ne
                           spadajo samo ali predvsem na univerzo in te državne institute; čedalje
                           bolj bo treba ta del videti znotraj industrijskega in razvojnega
                           kompleksa. Zato predpostavljam, da bo  v gospodarskem ministrstvu nastal
                           en podresor, ne predlagam torej svojega, kot ga ima Nemčija, ampak
                           predlagam, da v gospodarskem ministrstvu nastane nek oddelek za razvojno
                           tehnološke raziskave.</p>
                        <p>Ravno tako se pridružujem kolegom, ki so opozorili, da seveda je treba
                           povezati delo in socialno področje. Če mi  ti dve stvari ločimo, potem
                           socialo rešujemo kot državni problem ali kot Karitas, namesto da bi
                           vedeli, da se v tej deželi začenja obdobje, ko je treba socialo reševati
                           z delom in je treba tole povezati delo in socialo, ne pa socialo in
                           zdravstvo in socialo in Karitas in socialo in ne vem kaj še. To se pravi,
                           treba je popolnoma preurediti in je pač treba tiste uradnike, ki nam že
                           šest let zapovrstjo pišejo zmeraj enake osnutke razdelitve državnih
                           sektorjev - ta je dvanajsti, kar sem jih jaz v šestih letih videl,
                           napisali so jih pa praviloma isti ljudje, čeprav so jih podpisali drugi,
                           je to seveda jasno, da je treba nekatere stvari v korenu spremeniti.</p>
                        <p>No in, da rečem, ne bom ponavljal tistega, kar so ostali, nezdružljivost
                           kot alternativa je zdaj odpadla zato, ker imamo zakon o poslancih ta del
                           problema rešen in to mislim, da ustrezno. In pridružil bi se tistemu, ki
                           je opozarjal na nekatere druge zadeve. Mi en del kompendija potrebnega za
                           znanost, pa naj bo to urad za statistiko, ali nekatere druge podobne
                           stvari, moramo pripeljati izpod resorja posameznega ministrstva ali celo
                           vlade direktno, zato ker tu moramo doseči neko stopnjo verodostojnosti,
                           ki jo vlada sama po sebi ne zagotavlja. To mora biti v bistvu tisto,
                           čemur rečemo stvar pravne države, zato da lahko, ne glede na spremembe
                           vlad, te stvari tečejo normalno, kajti sicer se bomo vračali k temu, da
                           bo vsaka vlada spremenila statistični sistem in da bodo ti po globini
                           nesprejemljivi.</p>
                        <p>In da končam. Mislim, da ta osnutek ne rešuje problema državnega
                           intervencionizma; pušča ga sektorjem. Vi pa veste, da nam zdaj
                           intervencionizem teče skozi 47 kanalov, od nivoja vlade do nivoja občine,
                           47 kanalov, ki so nepregledni. In ta osnutek ne rešuje tistega problema,
                           ki sem ga na začetku zastavil, da bi namreč morali videti, ali sploh
                           uporabljamo tak model mišljenja, ki ga osnutek ponuja ali pa enkrat gremo
                           na to, da zgradimo na eni strani pravno državo, na drugi strani pa
                           politični kabinet, ki se seveda menja, in da menjava političnega kabineta
                           ne sesuje institucij pravne države. Kajti to kar je zdaj, je mešanica
                           enega in drugega, menjava ministra sesipa velikokrat tudi tisto, kar bi
                           moralo biti tudi v ozadju institucija pravne države. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Pintarju. Gospod Zoran Thaler je na vrsti.</p>
                     </sp>
                     <sp who="#sp.ThalerZoran">
                        <speaker>ZORAN THALER:</speaker>
                        <p>Hvala predsednik. Spoštovani! Menim, da je prav, da je zakon prišel na
                           dnevni red in da je v fazi osnutka, ker ga potrebujemo, glede na to, da
                           bodo volitve decembra in je resnično prav, da je nova vlada postavljena
                           po novem zakonu, ki bo v skladu z ustavo. Sem pa že iz poročila Odbora za
                           pravosodje in upravo kot matičnega delovnega telesa v prvem vsebinskem
                           odstavku, ki pravi: "V razpravi je bilo poudarjeno, da smo z novo ustavo
                           sprejeli načelo delitve oblasti na zakonodajno, izvršilno in sodno, da
                           smo sprejeli sistem parlamentarne demokracije, v kateri je parlament
                           zakonodajno telo in najvišji organ oblasti, vlada pa le njen izvršilni
                           organ. Z novo ustavo vlada tako dobiva popolnoma drugačno funkcijo, kot
                           jo je imel  prej izvršni svet."  Že iz tega odstavka se vidi, da vlada
                           popolna zmeda glede koncepta, ker je prvi del odstavka v popolnem
                           nasprotju z drugim. In razen drugega stavka, ki ugotavlja, da je vlada
                           popolnoma nekaj drugega kot izvršni svet, ta odstavek ne pove ničesar.
                           Skratka, po mojem mnenju drži, da se poslavljamo od izvršnega sveta in da
                           nova ustava predpisuje delitev oblasti na zakonodajno, izvršno in sodno
                           in da torej potrebujemo vlado ne pa izvršni svet. In seveda ugotovitev
                           odbora, da imamo parlamentarno demokracijo, v kateri je parlament
                           najvišji organ oblasti, vlada pa le njen izvršilni organ, ne more več
                           držati.  Ustava sama določa razmerja med vejami oblasti, t.i. med
                           parlamentom, predsednikom države, vlade, ustavnim sodiščem in v tem
                           smislu se ta zakon v to ne more spuščati. Po tej ustavi je jasno, da
                           vlada ni več le izvrševalec, pač pa samostojna veja oblasti, seveda v
                           mejah ustave in zakonov.</p>
                        <p>Zavzemam se za tak koncept zakona, ki bo zagotovil učinkovito vlado,
                           vlado, ki bo lahko vodila politiko te države in imela za to vsa
                           pooblastila, za tak zakon na podlagi ustave, ki bo preprečil kompetenčne
                           spore med predvsem zakonodajno vejo oblasti in izvršilno. Narobe je, da
                           ima ta parlament še vedno, ali pa ideje tistih, ki bi želeli tudi to za
                           bodoči parlament, da bi imel parlament še vedno izvršilno funkcijo v
                           nekaterih točkah. Seveda pa je vlada omejena v temeljnem pravilu, da je
                           odvisna od parlamenta, da jo lahko nezaupnica v parlamentu vrže.  In
                           seveda ni skrbi za to, da bi bila lahko nepokorna parlamentu.</p>
                        <p>Če pravim, da sem pristaš majhne, učinkovite vlade lahko to konkretiziram
                           na način, da menim, da je številka 10 za ta ožji kabinet nekako pravšnja,
                           ali pa plus minus eden dva ministra; vse ostalo bi bilo treba
                           organizirati v upravah, uradih, agencijah, službah itn., ki se pri vladi
                           lahko ustanovijo. Namreč le tak kabinet v ožjem smislu bo lahko skrbel
                           krovno in kompetenčno za usodo države oziroma davkoplačevalcev.  Zdaj se
                           večkrat dogaja to, da glavni parlament ni tukaj, pač pa na Gregorčičevi
                           25 v novi dvorani, kjer sedi 20 in še nekaj ministrov. Seveda oni
                           parlamentirajo med seboj, kaj je bolj prioritetno in kaj ne. To se v
                           vladi, ki mora skrbeti za enotno usmeritev in, kot sem dejal, za usodo
                           cele države, ne bi smelo dogajati. Zato menim, da je prav, ker gremo tudi
                           v smeri deetatizacije vseh področij, da se ministrstva organizirana samo
                           na področjih, ki so resnično, kot se temu reče včasih, državotvorna in
                           kjer ima država besedo. Povsod drugje, kjer želimo, da jo ima vedno manj,
                           ni potrebno, da so to ministrstva. Če sem še bolj konkreten, menim, da bi
                           bilo potrebno imeti 7 ministrstev, v katerih je pet klasičnih, državnih:
                           za finance, notranje zadeve, zunanje zadeve, obrambo, pravosodje, potem
                           pa še dva - enega za gospodarstvo, ki pokrije vsa dosedanja ministrstva s
                           tega področja in enega za, kakor se pač imenuje, socialo ali pa za
                           družbene dejavnosti, ki pokrije zadeve iz tega področja, plus en
                           predsednik vlade, en podpredsednik in verjetno en minister brez listnice,
                           če res pride kaj nujnega. To bi vse skupaj pomenilo 10 članov tega ožjega
                           kabineta, ki bi po, mojem mnenju, lahko veliko učinkoviteje upravljal z
                           državo.</p>
                        <p>Drugače podpiram zakon v vseh tistih točkah, ki vpeljujejo to delitev
                           oblasti, kjer konstituirajo izvršilno vejo oblasti kot samostojno.
                           Posebno si želim, da bi predlog zakona prišel čimprej na dnevni red.
                           Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Doktor Bučar je na vrsti.</p>
                     </sp>
                     <sp who="#sp.BučarFrance">
                        <speaker>DR. FRANCE BUČAR:</speaker>
                        <p>Spoštovani poslanci! Nisem se nameraval oglasiti, ampak so bile že
                           pripombe s strani nekaterih strank, češ, kaj se predsednik parlamenta
                           vtika v zadeve, ki se ga ne tičejo, kajti on se sploh nima pravice
                           materialno spuščati v posamezne zadeve. Ne glede na to, menim, da je
                           zakon o vladi tako pomembna zadeva, da lahko našo slovensko usodo za
                           dolgo časa opredeli in določi. Mislim, da je to prilika, ko se je treba
                           posebej skrbno pripraviti, kaj bomo sprejeli v tej skupščini. Mene
                           veseli, ko sem slišal nekatere diskutante, ki so sicer po povsem drugi
                           poti prišli do približno  enakih pogledov, vsaj kar se tiče števila
                           resorjev, kot sem tudi jaz. Tu mislim predvsem na gospoda Smoleta; jaz
                           sem približno skoraj identičnih pogledov, vendarle čisto po drugi poti.
                           Menim namreč, da je ta zakon slab in ne da je dober. Namreč slab je
                           zaradi tega, ker ne odraža nikakršnega koncepta. Nam gre predvsem za to,
                           da dobimo - ne vlado, ker vlada je samo sredstvo, da pridemo do
                           upravljanja te države, ki bo tej državi omogočil, da bo sposobna
                           odgovarjati na izzive sodobnega časa. Zato je treba sistem upravljanja
                           države postaviti na popolnoma drugačne osnove. Sedaj smo nasledili
                           oziroma smo do sedaj imeli koncept upravljanja, ki izvira, si upam
                           trditi, iz filozofije absolutistične države, ker gre pravzaprav celotno
                           upravljanje od vrha navzdol po hierarhični poti in, mislim, da ne bom
                           nikogar užalil, funkcijo absolutnega vladarja je potem prevzela vodilna
                           stranka oziroma partija oziroma njen generalni sekretar ali pa predsednik
                           celo. To pomeni, da je bila funkcija parlamenta predvsem v tem, da da
                           legalnost tem odločitvam, ki so bile sprejete že pred parlamentom.
                           Izvršni svet, in to ni slučajno, potem že prej sprejete in legalizirane
                           odločitve spreminja v prakso. Zato torej nas ne zanima, kakšen svet je,
                           ampak svet je takšen, kot ga mi vidimo s svojimi očmi; zato nas zanima
                           kot povratna informacija samo to, kako so se naše odločitve izvrševale in
                           izvršile. Zato ni slučajno, da se v takem sistemu vse stvari odločajo na
                           vrhu,</p>
                        <p>da je ta vrh potem preobremenjen. Jaz iz lastne prakse govorim, da
                           recimo, naši ministri v Beogradu, niso imeli 5 minut na dan časa, da bi o
                           kakšni stvari razmislili, ker ga je ta sistem sam po sebi neprestano gnal
                           v odločanje o stvareh, o katerih pojma ni imel in ga ni mogel imeti. In
                           to je sistem, ki ga s tem nadaljujemo. To je sitem, ki je preprečeval, da
                           bi mi prišli do neke normalne, učinkovite uprave; kajti problem ni bil
                           samo v izvrševanju, ampak tudi predvsem v servilnosti. Kajti sistem
                           takega hierarhičnega, absolutističnega odločanja je absolutno v nasprotju
                           s samo teorijo v pravnem smislu, mislim tudi s faktičnim potekom
                           odločanja. Kajti odločaš vedno po vseh premisah odločanja. Se pravi (da
                           ne bom sedaj učeno pripovedoval), da se vedno, pred vsako odločitvijo
                           postavlja vprašanje, kaj želimo, kje smo sedaj in kako premostiti razliko
                           med enim in drugim. In na vrhu, kjer se določajo primarne odločitve,
                           prevladuje ta element vrednostnih odločitev, se pravi politike. In
                           funkcija vrha je predvsem, da določa politiko. Teoretično bi sedaj lahko
                           razpravljali o tej stari Montesquieuvi teoriji, ali je ločitev sodne in
                           izvršilne oblasti in tako naprej. S stališča teorije upravljanja te
                           delitve ne moremo postaviti, vendarle jo moramo iz drugih razlogov
                           uveljaviti.</p>
                        <p>Zato, iz tega stališča, če govorimo o izvršnem svetu kot izvršnem svetu,
                           potem je popolnoma jasno, da je poudarek na strokovnosti. In vsak, ki bi
                           ga na cesti vprašali, ali je za strokovno vlado, se razume, da bi
                           odgovoril, da je za strokovno vlado. Vidite, vlada ne more biti
                           strokovna; vlada mora biti predvsem politična in njena funkcija je, da
                           prevaja odločitve, ki so bile sprejete na prvi stopnji - se pravi v
                           parlamentu - v izvršitev v upravo. In če nimamo tega koncepta, potem je
                           popolnoma jasno, da v nobenem primeru ne moremo priti do določitve
                           števila resorjev. Zato je mene naravnost zbodlo tukaj 14 resorjev. Zakaj
                           pa jih ni 15, ali 35, ali pa samo 7? Namreč, nobenega kriterija ni.
                           Kriterij pa je ravno v tem, da določimo mi funkcijo vlade. In s tem, če
                           smo določili funkcijo vlade, smo s tem posredno določili tudi funkcijo
                           uprave. In se tako vračamo (naj mi študentje ne zamerijo) do stare dileme
                           Maksa Vebra: ali politika in diletantizem, ali uprava in strokovnost. Mi
                           rabimo ne samo strokovno upravo, mi rabimo predvsem sistem odločanja o
                           državnih zadevah, ki bo drugačen kot doslej. Ne da je vertikalen in da se
                           o vseh stvareh odloča na vrhu, ampak da se v različnih, že vmesnih
                           krogotokih sprejemajo odločitve. To se pravi, da pride takorekoč (če smem
                           uporabiti ta izraz) že precejeno do vrha in da vrh določa samo stvari, ki
                           se niso mogle odločiti na nivoju uprave. Večina odločanja se mora
                           preseliti v upravo.</p>
                        <p>Seveda pa je na drugi strani funkcija vlade kot političnega organa v tem
                           smislu pravzaprav sintetična. Določati cilje, pomeni sintezo, medtem ko
                           strokovnost pomeni analizo, analitični pristop. Zato bomo imeli mi
                           opravka s položajem, kjer se bo uprava širila in se bo nujno širila,
                           čeprav ne v takem smislu, kot se je doslej, ker se moramo zavedati, da ne
                           bo več upravno operativnega vodstva, ampak bo predvsem funkcija uprave
                           regulatorna in bo zato na drugačen način delala, vendar bo z razvojem
                           družbene kompleksnosti vedno več področij, ki jih bo treba usmerjati.</p>
                        <p>Vendarle, ne glede na to, moramo zagotoviti, da bo, kakor v obrnjeni
                           piramidi, na vrhu čim več političnega, vrednostnega odločanja, na dnu te
                           upravne piramide pa čim več strokovnega, kavzalnega odločanja. In zato je
                           tudi izhodišče, ki ga berem v tem zakonu "da vlada samostojno določa
                           politiko", čista neumnost. Tudi na zadnji stopnji, tudi policaj na cesti,
                           pa tudi carinik tudi določa politiko, ali boš odprl avto ali ne boš, ali
                           te bo preiskoval ali ne - to je praktično izvajanje politike. Vendarle
                           pravim: piramida je obrnjena - na vrhu se odloča o najbolj pomembnih
                           zadevah in potem se tudi na vsaki naslednji stopnji odloča o vseh
                           premisah odločanja, ne samo o kavzalnih ali vrednostih, itn.</p>
                        <p>Če imamo torej tak pristop, potem bo uprava razvejana, kajti strokovnost
                           zahteva specializacijo; in čim večja je specializacija, toliko večja je
                           potrebna delitev dela. Na drugi strani, če se postavimo na stališče
                           sintetičnega pristopa pri določanju vrednostnih izhodišč, potem je
                           popolnoma jasno, da bodo resorji povsem jasno skušali zaobjeti čimbolj
                           zaokrožena področja. V tem je stvar; torej tukaj je potreben ta
                           kriterij.</p>
                        <p>In jaz se popolnoma pridružujem stališčem, ki so bila tukaj že rečena:
                           poleg petih klasičnih resorjev še resor npr. za gospodarstvo, pri čemer
                           mislim, da moramo zaradi sodobnega razvoja že delno odstopiti od tega,
                           kajti npr. resor za komunikacije je danes tako pomemben, da skoraj terja
                           samostojnost oz. da predstavlja samostojno zaokroženo področje. Drugače
                           se jaz popolnoma strinjam, da spada pod eno streho tako delo in socialno
                           varstvo in zdravstvo in tako naprej, kakor tudi znanost, kultura, vzgoja
                           in tako dalje. Poglejte: če naj minister tako funkcijo opravlja - in
                           njegova funkcija je predvsem nestrokovno operativna, ampak koordinativna
                           - in posamezen minister (to je bilo tudi tukaj rečeno in me prav veseli)
                           mora biti predvsem koordinator svojega področja; se pravi, da mora
                           upravljati tisto funkcijo na tem svojem področju, kot naj bi jo (pa jo
                           seveda ne) predsednik vlade za vlado kot celoto.</p>
                        <p>Vidite, šele tiste stvari, ki so "tangentne", ki se medsebojno dotikajo
                           in prekrivajo - tukaj je bilo npr. že omenjeno področje ekologije itn. -
                           se pravi da je ekologija tako gospodarski problem, je pa tudi
                           zdravstveni, kulturni itd. In če vzamemo npr. primer delo: je tipično
                           socialna sfera in istočasno gospodarski faktor - zato se v teh stvareh,
                           ki se prekrivajo na nižjem nivoju in ki jih ni mogoče skoordinirati
                           spodaj, je potem potrebno, da jih koordiniramo na vladi. Tako bi se vlada
                           dejansko osvobodila tega bremena operativnega odločanja; vlada bi lahko
                           tudi kdaj kaj mislila - kar danes ne more, resnično ne more misliti, ker
                           je preobremenjena s temi vsakodnevnimi zadevami; posamezen minister
                           (nikogar nočem žaliti) ne more misliti - pri tistih konkretnih zadevah pa
                           naj se odloča v upravi.  </p>
                        <p>Involvira še druga zadeva: potem mi rabimo tudi drugačno zakonodajo.
                           Zakonodaja mora biti čim bolj precizna, tako da se je mogoče zavarovati
                           proti samovolji uprave, na drugi strani pa upravi omogočiti, da bo
                           resnično lahko strokovno delala in tudi samostojno odločala.</p>
                        <p>Zato - naj samo mimogrede omenim - sem jaz tudi odločno proti tkzv.
                           sistemskim zakonom, ki so čista neumnost, oz. danes so neumnost, včasih
                           pa so bili sredstvo, da se ideologija postavi na nivo pravne norme: "ko
                           ne veruje 7 dana zatvora" - približno, če smem biti banalen. In poglejte:
                           pravni predpisi morajo biti kratki, jasni, kjer ni nobenega ponavljanja
                           in nobenega filozofiranja in nobenega doktriniranja. To, kar je v teh
                           naših sistemskih zakonih, večina spada, ali na univerzo ali v debatne
                           klube in je pravzaprav izpostavljeno tudi izzivu strokovnosti in
                           nasprotnih argumentov. Če pa mi enkrat to napišemo v zakone - in tudi ta
                           zakon je približno take vrste, ki ga imamo sedaj pred seboj, pridiga o
                           celi vrsti stvareh, ki so popolnoma nepotrebne, ali pa se razumejo same
                           po sebi. To, kar je doktrina, naj gre na univerzo in naj bo izpostavljeno
                           kritični presoji, ne pa da te stvari že dajemo v zakone.</p>
                        <p>To so nekateri - dobro, jaz bi o teh stvareh moral celo predolgo
                           govoriti, ampak mislim, da dejansko je potrebno, da pridemo do vlade, ki
                           bo spremenila način upravljanja in nas usposobila za to, da pridemo v
                           sodobne kroge.</p>
                        <p>Tukaj je bilo nekaj diskusije tudi o konkretnem vprašanju, kam spada to,
                           ali smo za takšno ministrstvo ali nismo in tako naprej. Mislim, da to ne
                           spada v ta zakon. Mi bi morali dobiti posebne zakone za posamezna
                           področja, recimo za posamezna ministrstva. To smo imeli celo že v stari
                           Jugoslaviji, kjer je bilo z zakonom urejeno področje ministrstva, kjer je
                           bilo točno določeno, kakšne so pristojnosti, kakšne so kompetence, kakšne
                           so organizacijske enote in tako dalje, tudi o teh stvareh. Zato je nujno
                           potrebno, da precizno uredimo te stvari, da preprečimo divje naraščanje,
                           eksplozijo teh resorjev - kar se danes že dogaja - da preprečimo tudi
                           samovoljo, da brez tega ne bomo prišli do finančne discipline, brez tega
                           ne moremo priti do nekega reda tudi v sistemizaciji delovnih mest; kajti
                           državna uprava je zlasti v takšnem trenutku, preko katerega gremo sedaj,
                           dosti imenitna zadeva, če ne moreš dobiti službe, javna uprava je vedno
                           tisti "refugel", kjer lahko vedno dobimo zaposlitev. Ne bi sedaj citiral
                           številk, s katerimi se že sedaj srečujemo in mislim, da bi bile te
                           številke groteskne.</p>
                        <p>Poleg tega moramo tudi nekatere stvari, če hočemo imeti civilno državo,
                           operativno rešiti. Poglejte, tukaj je bilo omenjeno vprašanje varnostno
                           informativne službe, da ne spada v notranji resor. Tudi milica oziroma
                           policija ne vem če spada kot integralni del v resor. To je samostojni
                           korpus, ki je lahko podrejen tudi notranjemu resorju ali kakor koli,
                           ampak to je samostojno. Čisto nekaj podobnega je vprašanje recimo vojske
                           v odnosu do resorja. Če hočemo mi imeti vojaški civilni resor, potem
                           vojska ne spada kot integralni del v ta resor, in tako dalje in tako
                           dalje.</p>
                        <p>Naslednja stvar, ki jo bom samo mimogrede omenil. Ministrstva so samo
                           tista področja, kjer izvaja oblast. Poglejte, vse drugo je samo strokovno
                           delo, naj bo, če je potrebno, da je edino pod vodstvom vlade, so to lahko
                           posebni uradi pri vladi, ki imajo seveda strokovne funkcije, ne oblastnih
                           in istočasno moramo poskrbeti, da bo vlada v vsakem primeru samo tisti
                           rele - pa jo s tem ne ponižujem - da bo rele tistega, kar se odloči v
                           skupščini;če imamo tako imenovani parlamentarni sistem, ki je uzakonjen v
                           naši ustavi. Brez tega mislim, da ne moremo niti govoriti o nekem novem
                           pristopu do organizacije, do upravljanja države, kajti s tem ne moremo
                           brez takšnega koncepta, mislim pravega koncepta o vladi, ne moremo priti
                           niti do strokovnega uprave, niti ne moremo začeti z organizacijo lokalne
                           samouprave. Za enkrat toliko. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala lepa. Dr. Toplak, prosim.</p>
                     </sp>
                     <sp who="#sp.ToplakLudvik">
                        <speaker>DR. LUDVIK TOPLAK:</speaker>
                        <p>Danes, ko smo glasovali o predlogu za izdajo z osnutkom, sem glasoval
                           proti, ker menim, da je stvar zrela za ene teze in zelo, bi rekel,
                           konstruktivna razprava vseh dosedanjih razpravljalcev me je v to tudi
                           prepričala.</p>
                        <p>Imam nekaj načelnih pripomb. Prvič menim, da ni dovolj jasno opredeljen
                           odnos vlade do parlamenta, vlade do političnih strank kot centrov
                           politične moči in vlade do uprave, o čemer je bil pravkar govor.
                           Teoretično vprašanje pa je predvsem še vedno nedorečeno in mislim, da ga
                           bomo morali doreči, do kakšne mere je vlada politično telo, čisto
                           politično telo in do katere mere je vendarle organ odločanja in v kakšni
                           meri odgovarja za izvrševanje zakonov, se pravi, da je le izvršilno telo
                           parlamenta.</p>
                        <p>Osebno imam pomisleke, da obstoji velika in resna nevarnost in možnost
                           brezmejne koncentracije in nekontrolirane koncentracije politične in
                           vsestranske moči v nekem nekontroliranem telesu, ki mu rečemo vlada.
                           Zlasti še, če pridejo, tako kot je naša praksa, praktično vsi strankarski
                           šefi za šefe resorjev oziroma za člane vlade. V tem primeru je tako, kot
                           je neki minister pred kratkim pripomnil, parlament, kot pravi: malo
                           cirkusa pa mora biti. Z drugimi besedami: parlament in razprava v
                           parlamentu pa je cirkus za publiko, za televizijo;</p>
                        <p>vsa moč odločanja, vsa koncentracija in nekontrolirana oblast pa je v
                           parlamentu. Jaz bi si dovolil opozoriti na nevarnost skušnjave po
                           oblasti, ki je vse, ampak prav vse oblastnike v vsej človeški zgodovini
                           zanesla. Skušnjava po oblasti je vse tiste, ki so imeli moč oblasti v
                           sebi in ko je ta oblast bila nekontrolirana, zanesla. In tudi v naši
                           polpretekli zgodovini in tudi danes vidimo okrog sebe, kako so ljudje
                           podvrženi tej skušnjavi. Skušnjava po oblasti je večna in če je
                           nekontrolirana, je normalna in nujna posledica, ki vodi v entropijo vsak
                           sistem in nujno vodi do entropije države. Jaz bi imel nekaj argumentov iz
                           samega teksta, ki je tukaj predložen, v prid tej moji trditvi, ki to
                           dokazujejo. Tudi razumem; ta zakonski predlog je pisala vlada in vlada za
                           sebe in čisto vsak oblastnik v vsej človeški zgodovini, ko je pisal o
                           sebi in ko je moč imel, da je sebe določal, svoj položaj in svojo oblast
                           in pravila za svoja obnašanja, je pisal približno tako, kot je napisan ta
                           zakon: da ga nihče ne bo kontroliral, da ostane nekontroliran in zato
                           praktično sam svoj - kot pravi predsednik gospod dr. Bučar - absolutni
                           vladar. Mislim, da cel sistem tega zakona o vladi je na to pripravljen in
                           sedaj kdor koli je in kdor koli bo, ne vem kdo bo in ne vemo kdo bo  -
                           recimo, da si lahko mislimo vsak za sebe in tisti, ki pač si največ in
                           najbolj misli, da bo to stvar imel, se razume, da je to stvar tako
                           pripravil. Zato bi resno imel še nekaj konkretnih pripomb.</p>
                        <p>Samo še nekaj načelnega. Mislim, da v prid, ali pa bi rekli, potrjuje
                           nevarnost velike absolutne koncentracije moči in oblasti vlade, ki je
                           tako postavljena, še nekaj drugih dejstev, ki smo jih mi sprejeli v
                           ustavi, to je enodomni sistem. Praktična profesionalizacija
                           parlamentarcev in konec koncev proporcionalni volilni sistem. Ko volijo
                           volilci, volijo v bistvu stranko. Strankarski šefi - več ali manj se
                           poznamo - bodo določali poslance po svoji podobi. Ti strankarski šefi
                           pridejo za šefe vlade in potem se zgodi to, kar je minister povedal, da
                           pač malo cirkusa pa mora biti.</p>
                        <p>Vsi ti elementi govorijo v prid in opozarjajo na nevarnost koncentracije
                           moči, absolutne nekontrolirane moči in eskalacije sistema partitokracije,
                           ki, opozarjam, vodi in bo vodila tako kakor je vse sisteme, velike in
                           male, do vse mogočne velike Sovjetske zveze ali pa Rimskega imperija, je
                           vodila do entropije zaradi odsotnosti instrumentarija kontrole, ki ga v
                           tem zakonu jaz ne vidim.</p>
                        <p>Če gremo malo konkretno. Tudi nedifinirane formulacije v zakonskem
                           tekstu, npr. v 1. členu, kjer pravi: "Je organ izvršilne oblasti in
                           najvišji..." Čigave izvršilne oblasti? Čigava izvršilna oblast je to?
                           Izvršilna oblast, kajti, kje to piše? Gospod Bekeš pravi: parlamenta. Ja,
                           kje to piše? Nismo opredelili odnosa vlade do parlamenta.</p>
                        <p>Dalje v 2. členu, kjer piše: "so skupno odgovorni vsi člani vlade", s
                           čimer smo uzakonili skupno ali kolektivno odgovornost. Poudarjam in kar
                           sem že povedal s tega mesta: v Evropi, v evropski pravni kulturi ali
                           tradiciji imamo v zadnjih nekaj stoletjih samo dva primera kolektivne
                           odgovornosti. Eno je bila krvna osveta na Kosovu, po zakoniku Leke
                           Dukadinija, drugo je bilo streljanje talcev, tretji primer pa smo po letu
                           1978 poskušali uvesti pri nas. Kolektivne odgovornosti ni, tega ni.
                           Kolektivna odgovornost je samo v religiji: vsi potomci Adama in Eve so
                           nosilci - takole, in v morali: cele družine naj bo sram, ker je eden
                           takšen ali drugačen. Samo v morali in religiji in še v določenih primerih
                           je lahko v politiki, v pravu ni. To je zakon in v zakonu mi moramo
                           uzakoniti pravno odgovornost in pravna odgovornost je definirana, zato jo
                           moramo pravno definirati. V pravu pa ni kolektivne odgovornosti.</p>
                        <p>Dalje. Npr. formulacija v 3. členu: "Vlada določa, vodi usmerja in
                           usklajuje izvajanje politike države ter zagotavlja izvrševanje zakonov."
                           Kaj to pomeni zagotavlja, kako zagotavlja, kakšna sankcija? Nedefinirana
                           formulacija "politiko države." Kdo jo določa? Vlada sama? Kdo določa
                           politiko države? Ista formulacija se ponovi v 7. členu "politika države".
                           Kaj je to, kdo jo določa? Vlada sama? Vlada je odgovorna. Kako?
                           Abstraktna odgovornost. Jaz sem jo že omenjal. Nekaj deset tisoč člankov
                           sem deset let analiziral iz časopisov, ki so obravnavali zadevo
                           odgovornost, deset let po nekaj deset tisoč, vsako leto od deset do
                           osemnajst tisoč člankov, ki so nosili v naslovu besedo "odgovornost" smo
                           analizirali in smo ugotovili, da "odgovornost", če ni definirana, če ni
                           določenih sedmih elementov, ki jih sedaj ne bom našteval, iz teorije
                           odgovornosti, če niso določeni, odgovornosti ni. Potem je to samo parola,
                           kot je tukaj načelno zapisana.</p>
                        <p>Dalje. K 9. členu: "Vlada skrbi, da ministrstva usklajujejo, usklajeno
                           izvršujejo." Mislim, da je "skrbi" zelo nedefinirano. Konkretneje bi bilo
                           kot je to v 11. členu določeno:</p>
                        <p>"Vlada odloča v sporih o pristojnostih", to je kompetenca o kompetenci.
                           Dalje. V nekem smislu ostane tudi koordinacija, o čemer je govoril
                           predsednik dr. Bučar.</p>
                        <p>Formulacija v 13. členu: "Vlada in vsak njen član mora na zahtevo
                           Državnega zbora ...." Kaj pa na zahtevo poslancev? Kako, v kakšni obliki?
                           Se pravi, da bo moral o vsaki pobudi ali o vsakem poslanskem vprašanju
                           Državni zbor najprej glasovati, ali bo zahteval odgovor ali je vlada
                           dolžna tudi na zahtevo poslancev dajati odgovor?</p>
                        <p>V 15. členu, drugi odstavek: "Vlada ima pravico in dolžnost, dati
                           mnenje." To je pravica in dolžnost - da ne bi naštevali - "dati mnenje k
                           zakonu in drugemu predpisu, ki ga ni sama predložila." Kaj pa če ne da?
                           Nikjer v zakonu jaz ne vidim sankcij odgovornosti za ta primer.</p>
                        <p>Potem še nekaj. Mislim, da bi bila pravilno povedna oblika, ne da "ima
                           pravico in dolžnost dati mnenje k zakonu". Kaj če pa ne da - to kar sem
                           imel danes primer, o čemer sem danes že diskutiral na primeru zakona o
                           obrestni meri, ko vlada že šest mesecev ekskivira načrtno, zadnja dva
                           meseca pa sploh in zadnja dva meseca niti ni voljna sodelovati in niti
                           noče dati, še včeraj ni hotela dati pisnega stališča k predlogu zakona -
                           ima pravico in dolžnost. Dajmo povedno obliko: "vlada daje", kar v zakonu
                           pomeni zapovedno obliko.</p>
                        <p>V 16. členu velja isto: "vlada ima pravico". Namreč, "če je državnemu
                           organu vložena interpelacija o delu vlade posameznega ministra, ima vlada
                           pravico, da pred" - in tako naprej. Mislim, da bi bilo treba dati povedno
                           obliko.</p>
                        <p>Dalje glede sestave vlade. Mi vemo, kako je zadnja leta teklo, da je pač
                           vsak naslednji - da je bilo v veliki meri, da tako rečemo, odpiranje
                           novih ministrstev stvar, malodane rečemo tudi socialne in politične
                           demagogije, da se je poskušalo določenim socialnim kategorijam, da ne
                           rečem, prikupiti in smo odpirali nova ministrstva, kar je stvar socialne,
                           bi rekli, in politične, da ne rečemo, demagogije ali popustljivosti.</p>
                        <p>Dalje. Mislim, da bi kazalo v 18. členu dodati drugi odstavek, ki bi npr.
                           glasil: Člani vlade - gre namreč za vprašanje, kjer govorimo, da člani
                           vlade ne morejo hkrati biti poslanci, mi tudi moramo opredeliti vprašanje
                           članov vlade do političnih strank. Osebno se zavzemam, in s tem se
                           verjetno z dr. Bučarjem ne bova strinjala, da ministri ne morejo biti
                           šefi strank in opravljati vodilnih funkcij v strankah. Določeni resorji
                           pa so sploh nepolitični, kot je vojska, policija in pravosodje in morajo
                           biti sploh nepolitični in menim, da ti resorji, šefi teh resorjev, ne
                           morejo biti niti člani strank,</p>
                        <p>kaj šele, da so strankarski liderji, kot je to pri nas pravilo.</p>
                        <p>Dalje. V 22. členu: "Predsednik vlade skrbi za enotnost politične in
                           upravne usmeritve vlade." Tudi tu mislim, da gre za nepopolne in
                           nedefinirane kategorije." Nadalje še nekaj konkretnih pripomb in v 35.
                           členu mislim, da bo treba v prehodnih določbah doreči nekaj, kaj je npr.
                           z nekaterimi zavodi in upravami, ki sedaj delujejo kot upravni organi.
                           Posebej pa bi še pritrdil, da moramo mi ločiti določene službe. Npr.
                           vojsko moramo ločiti od ministrstva kot upravnega organa, tako kakor je
                           pravosodje ločeno od ministrstva za pravosodje kot državnega organa in
                           tako kakor je teater ločen od ministrstva za kulturo.  Isto velja za
                           policijo in še določene druge službe. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Predlagam, da sedaj prekinemo to točko (še nekaj je prijavljenih
                           za diskusijo), ker ob štirih bi naj (nekateri poslanci so celo že prišli
                           pogledat) bila ta delovna skupna seje za usklajevanje tistih dveh
                           volilnih zakonov, pa vabim poslance iz avle, da pridejo v dvorano.</p>
                     </sp>
                     <stage type="time">(SEJA JE BILA <time to="1992-10-07T16:00:00"
                           xml:id="stage.t.4">PREKINJENA DNE 7.10.1992 OB 16.00 URI</time> IN SE JE
                           <time from="1992-10-08T10:50:00" xml:id="stage.t.5">NADALJEVALA 8.10.1992
                           OB 10.50 URI</time>.)</stage>
                  </div>
                  <div ana="#PAR.Prisot">
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Spoštovane poslanke, spoštovani poslanci Družbenopolitičnega zbora!
                           Nadaljujemo 47. sejo Družbenopolitičnega zbora Skupščine Republike
                           Slovenije. Za današnjo nadaljevanje so se <title>opravičili</title> Rudi
                           Šeligo, dr. Voljč, Marija Markeš, Julij Nemanič, Zvone Žagar, Milan
                           Balažic, Nada Bolcar, Zdenka Vidovič, Božo Kuharič, dr. Jože Magdič,
                           Vitodrag Pukl, dr. Leo Šešerko, dr. Leo Šešerko je tukaj in Peterle. Seje
                           se bo kasneje udeležil Franc Pipan; je že tukaj. Po podatkih službe je
                           navzočih 51 poslancev. Ugotovimo navzočnost <stage>(48 poslank in
                              poslancev)</stage>.</p>
                     </sp>
                  </div>
                  <div ana="#PAR.Procedural">
                     <sp who="#sp.ToplakLudvik">
                        <p>Še kratko <title>obvestilo</title>. Danes bi najprej nadaljevali 47. sejo
                           zbora. Šele po končani 47. seji zbora pa bi zbor nadaljeval z delom
                           ostalih nedokončanih sej 42., 43. in 44. seje zbora. Zboru predlagam, da
                           bi delali kar se da do konca. Družbenopolitični zbor ima najavljeno
                           glavno pavzo - to bomo naknadno obvestili; še nismo uskladili.</p>
                        <p>Za proceduralno besedo je zaprosil gospod Potočnik.</p>
                     </sp>
                     <sp who="#sp.PotočnikFranc">
                        <speaker>FRANC POTOČNIK:</speaker>
                        <p>Spoštovane gospe in gospodje! Približno pred enim letom dni je prišlo do
                           nekih zapletov pri glasovanju, do nejasnosti; nejasne zadeve so bile. Jaz
                           sem takrat predlagal skupščini, naj nabavi monitor ali ekran, na katerem
                           bo jasno vidno, kdo je kako glasoval, saj vendar glasovanje je javno.
                           Tega do sedaj nismo uspeli nabaviti ali pa skupščina ni nabavila. Jaz sem
                           takrat predlagal, da se pri kočljivih zadevah, dokler tega ni, uporablja
                           poimensko glasovanje ali glasovanje z lističi, tako da je štetje javno.
                           Tega ni bilo. Včeraj pa sem po Dnevniku izvedel, da neki poslanci iz
                           sklica prejšnje skupščine, ali pa iz prejšnjega režima, vendarle točno
                           vedo, kako je kdo glasoval. Jaz moram priznati, da za to možnost, da se
                           to računalniško spremlja, da se potem na računalniških izpisih vidi,
                           kako, ali pa kdaj in kako je kdo glasoval, nisem vedel.</p>
                        <p>Sprašujem vas ostale poslance, da poveste, kateri ste to vedeli; ker če
                           ste ostali vedeli, potem dobro, se jaz nisem za to stvar dovolj zanimal,
                           če pa tudi drugi niste vedeli, eni pa očitno so vedeli, potem mi poslanci
                           nismo v enakem položaju. Prav tako sprašujem predsednika in
                           podpredsednika tega zbora, ali sta onadva vedela, da se ti rezultati
                           glasovanja lahko spremljajo in da se to lahko potem tudi vidi. Ali imamo
                           vsi pristop do takšnih podatkov ali ne. Prosim, da - predno začnemo z
                           nadaljnjim delom, pri katerem bomo seveda tudi glasovali in bodo tudi
                           možne kakšne nejasnosti - to vemo. In da če je to tako, da potem vedno
                           prinesemo ta računalniški izpis sem, pa rečemo, tako je to, ne pa da se
                           potem mučimo ure in ure, da o tem eni vedo, da se bodo potem lahko še
                           bolj "zafrkavali". Jaz prosim, da se to, preden začnemo z nadaljevanjem
                           seje našega zbora, razčisti: kdo to ve in kakšne so te metode?  Hvala
                           lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Takoj da odgovorim: da se kaj snema, sem izvedel sinoči po
                           televiziji pri tretjem Dnevniku od gospoda Potrča. Tudi danes sem dobil
                           en računalniški izpis; to so mi ga sedajle to minuto prinesli. Jaz bi
                           predlagal, da o tem vprašanju razpravljamo drugič ali pa da uvrstimo
                           posebno točko, ker v nasprotnem primeru bomo danes razpravljali predolgo
                           o tem. Želel bi, da bi nadaljevali z delom. Prosim, gospod Potrč.</p>
                     </sp>
                     <sp who="#sp.PotrčMiran">
                        <speaker>MIRAN POTRČ:</speaker>
                        <p>Jaz predlagam, samo nekaj. V mojem spominu je - ne bom pa rekel, da se
                           vsega spomnim dobro - da smo bili vsi poslanci v nekem času - leto ali
                           več nazaj - od služb Skupščine Republike Slovenije pisno obveščeni (ker
                           smo dali tako zahtevo) o problemu tehnike in vsega tega. Če imam prav v
                           spominu - trdim, da imam - jaz prosim, da se tisto, kar je bilo leto ali
                           leto in pol nazaj vsem poslancem dano v skupščini, v službah poišče in da
                           se vsem poslancem razdeli. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Tega, dobro slišali smo, jaz se kaj takega ne spomnim, da sem
                           bil obveščen, da se snema. Dobro nadaljujemo z delom.</p>
                        <p>Še kratko obvestilo. Gospod poslanec Ciril Kolešnik je zaprosil, da
                           preberem kratko obvestilo: "Spoštovane poslanke in poslanci! Nemalokrat v
                           tej dvorani slišimo od nas samih besede o našem jalovem delu, vendar
                           vedno to ne drži. Vesel in zadovoljen vam lahko predlagam akcijo, ki je
                           tudi plod dolgoletnega zavzemanja za dejavnost, ki je bila in še
                           prevečkrat porivana ob rob družbenega ustvarjanja. Namreč, celo Italijani
                           so razumeli naše zavzemanje za šport zelo pozitivno. V tem smislu nam
                           slovenskim parlamentarcem italijanski parlamentarci predlagajo, da
                           odigramo nogometno tekmo 17.10.1992 v Ljubljani. Poleg športnega druženja
                           bi tekma imela še humanitarni pomen, saj bi ves izkopiček tekme namenili
                           v humanitarne namene.</p>
                        <p>Ker sem prepričan, da se s takim predlogom strinjate, pozivam poslance,
                           ki igrajo nogomet, da se mi javijo danes. To velja tudi za tiste, s
                           katerimi sem se že osebno pogovarjal.</p>
                        <p>Vsi ostali poslanci še posebej poslanke ste vabljeni na tekmo, ki bo
                           17.10.1992 ob 16.00 uri na štadionu nogometnega kluba v Ljubljani. Hvala
                           lepa. Ciril Kolešnik."</p>
                        <p>Nadaljujemo z delom. Še proceduralne pripombe. Prosim gospod Buser.</p>
                     </sp>
                     <sp who="#sp.BuserStanko">
                        <speaker>DR. STANKO BUSER:</speaker>
                        <p>Spoštovano predsedstvo, spoštovane poslanke, spoštovani poslanci. Že
                           preje, ko smo bili sicer nesklepčni v vseh treh zborih v isti dvorani,
                           sem držal roko, vendar je pa žal predsedujoči prezrl mojo roko ali pa
                           menil, ker nismo sklepčni, da ne morem dajati pač nikakršne besede.</p>
                        <p>Jaz bi predlagal glede na to, ker mi je danes ena umna oseba zjutraj
                           poklicala zelo resno in je rekla naslednje: da bi bilo zelo prav sedaj,
                           ko so volitve razpisane, da parlament več ničesar, da nima nobene nove
                           seje, da reši stvari in zaključi dosedanje svoje sklice in da preneha s
                           svojim delom. Mislim, da je to zelo prav, zelo v redu, ker volilna
                           propaganda je začela. Nekateri bi morali biti sedaj mogoče celo nekje
                           drugje, ali kaj podobnega. Prvič je to, drugič pa, karkoli človek reče še
                           za tem pultom, se lahko boji, da bo to drugače zvenelo, kot je to mislil,
                           če bi podal normalno.</p>
                        <p>Zato predlagam mogoče predsedujočemu, da lahko mogoče naš zbor to
                           sprejme, če je to možno. Proceduralno boste tisti, presodili, ki o tem
                           več veste. Menim pa, da bi bilo to pošteno tudi do naših volilcev in bi
                           bilo najboljše to: podelamo tisto, kar še imamo zaostalo iz sej in se
                           mogoče veselo razidemo. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Prosim, gospod Potočnik.</p>
                     </sp>
                     <sp who="#sp.PotočnikFranc">
                        <speaker>FRANC POTOČNIK:</speaker>
                        <p>Jaz vendarle mislim, da ne moremo tako enostavno iti preko problema,
                           katerega sem omenil in dajem predlog sklepa, da pred nadaljevanjem seje
                           današnjega zbora ugotovimo, kako je s tem snemanjem glasovanj. Ali smo
                           res dobili takšen dopis, da vsi vemo za to, ali vedo samo tisti, ki so že
                           pač nekdaj tukaj sedeli? Jaz mislim, da je to treba narediti zato, da
                           bomo pač vsi v enakopravnem položaju.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Sedaj takole. Sedaj so me opozorili, da to kar je včeraj
                           gospod Potrč - tehnične službe so me obvestile - ne drži, ker tehnične
                           službe sedežnega reda pa nimajo in ni mogoče ugotoviti po sedežnem redu.
                           Toliko. <stage>(Pripombe iz klopi.)</stage> Gospod Potrč je šel poiskati.
                           Gospod Golja, prosim.</p>
                     </sp>
                     <sp who="#sp.GolijaFranc">
                        <speaker>FRANC GOLIJA:</speaker>
                        <p>Jaz mislim, da je predlog Potočnika umesten in da se stvari razjasnijo.
                           Jaz sumim, da ta stvar funkcionira že od prejšnje skupščine, ker v
                           prejšnji skupščini je imel vsak delegat svojo številko in da so oni že
                           takrat, tako kot tudi še danes, nas lepo obvladali, da se je za vsakega
                           vedelo, kdo ne glasuje pridno in če ni pridno glasoval, ga potem na
                           naslednjo skupščino niso več vabili. Tako se je tudi dve leti v tem
                           parlamentu tako dogajalo in jaz predlagam, da se stvari razčistijo, da se
                           ne zlorabijo in čas bi bil, da bi nam to v začetku, ko je bil ta
                           parlament konstituiran, tudi povedali. Jaz se nikoli ne spomnim, da bi
                           kaj drugega povedano kot to, da so naprave zastarele in da jih je treba
                           renovirati in tako in tako naprej.</p>
                        <p>Predlagam, da se o tem stvari razjasnijo. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Nace Polajnar, prosim. Še nekaj, samo malo prosim. Vsi gostje
                           prosim, da zasedejo mesta v prvi vrsti. Vse goste prosim, da zasedajo
                           prvo vrsto, kakor je označeno, ostale nepovabljene pa prosim, da
                           zapustijo dvorano in se umaknejo na galerijo.</p>
                     </sp>
                     <sp who="#sp.PolajnarIgnac">
                        <speaker>IGNAC POLAJNAR:</speaker>
                        <p>Gospod predsednik, hvala lepa. Mislim, da stvar ni tako nepomembna.
                           Gospod Potrč je včeraj slovenski javnosti na televiziji povedal nekaj,
                           kar drži ali ne drži, in zaradi tega mislim, da je potrebno stvar
                           razčistiti, ali je tisto res ali ni res. Slovenska javnost je namreč
                           zvedela, da se iz tistega papirja natančno vidi, kje je kdo sedel oziroma
                           kje je desna in kje leva stran in koliko glasov je bilo pritiskanih na
                           levi in na desni. Seveda sedaj je treba ugotoviti, kako kdo gleda levo in
                           desno stran in tako naprej. Naj se te stvari jasno ugotovijo, da se bo
                           potem tudi vedelo, ali je tisto, kar je govoril gospod Potrč tam tudi res
                           ali ni tako. Ker to, kar sedaj sporočajo tehnične službe kaže, da stvar
                           vendar le ni takšna, kakor je bila včeraj prikazana na televiziji. Zato
                           jaz tudi mislim, da je potrebno to stvar razčistiti, ali tule ali pa naj
                           se za to ustanovi posebna skupina oziroma komisija, ki naj to čim preje
                           ugotovi. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Prosim, Janez Kocijančič.</p>
                     </sp>
                     <sp who="#sp.KocijančičJanez">
                        <speaker>MAG. JANEZ KOCIJANČIČ:</speaker>
                        <p>Predsednik, kolegice in kolegi. Ko poslušam to razpravo včeraj in danes,
                           moram reči, da se osebno skrajno neprijetno počutim in moram reči, da
                           tudi intimno razumem predlog in ga v bistvu podpiram, ki ga je dal dr.
                           Buser. Mislim, da bo ta skupščina, ki že tako ni opravila svojega izpita,
                           pred zaupanjem volilcev in slovenske javnosti znala dobiti še kakšen
                           dodaten madež, če bomo zlorabljali tale govorniški pult za predvolilne
                           govore. Vsi bomo imeli v naslednjih dneh in tednih predvolilne govore,
                           vendar bodo na tista zborovanja prišli ljudje, ki se bodo svobodno
                           odločali, da bodo nanje hodili, ne pa tisti, ki prihajajo zaradi tega,
                           ker so izvoljeni poslanci v to skupščino.</p>
                        <p>Če me spomin ne vara je včeraj dr. Lev Kreft ob izjemno nejasnem
                           glasovanju in ob zelo vehementnih nastopih posameznih govornikov, ki so
                           govorili o poštenju, nekateri pa celo o goljufijah, zahteval, da se
                           razčisti, kaj je s tistim glasovanjem bilo, z glasovanjem, ki je bilo za
                           moje pojme nadvse čudno, kajti poskušali so me prepričati, vendar nisem
                           včeraj o tem govoril, da je manj kot polovica več kot nekaj kar je več,
                           kot polovica. Imeli smo še in še proceduralnih in drugih zapletov. Moje
                           osebno stališče do tega je zelo jasno. Če kdorkoli želi, da bi hodil kot
                           poslanec v to skupščino in o nečem odločal, sem jaz to pripravljen delati
                           samo, če so postopki takšni, da lahko vsi pošteno glasujemo in da lahko
                           na koncu pošteno ugotovimo, kaj je bil rezultat nekega glasovanja.
                           Kategorično bi odklonil kakršnokoli goljufijo, še bolj kategorično bi pa
                           odklonil tudi situacije, v kateri bi bil jaz v neki anonimni masi, ki jo
                           lahko kdorkoli obtožuje goljufije. Zato jaz mislim, da je skrajno nujno,
                           da včerajšnji problem razdelamo do kraja in ugotovimo, za kaj je v bistvu
                           šlo. Kajti, da bi z madežem enega od možnih goljufov jaz stopil pred
                           kogarkoli, pred vas ali pred volilce, moram reči, da nisem
                           pripravljen.</p>
                        <p>Poleg tega je v tej veliki masi predvolilnih govorov padla tudi vrsta
                           kvalifikacij, ki bi se dale vsaka posebej komentirati. Jaz bi želel samo
                           eno komentirati, to o bivšem režimu. Sedaj, vi si lahko kolegi na drugi
                           strani dvorane o tem mislite kar si hočete, samo tukaj v tej skupščini
                           smo soočeni kot poslanci tega sklica in vsakdo med nami je bil enako, ali
                           bolj prepričljivo kot vi izvoljen v ta sestav in smo v tem smislu
                           enakopravni in zaradi tega se pravzaprav deliti na to, kdo je bil, kdaj,
                           kje že v tej skupščini ali ne, po mojem mnenju, ne moremo. Po moje je to
                           nemoralni argument, ki ravno tako posega v poskus apriorne
                           diskvalifikacije sogovornika in njegovih stališč. Pogovarjamo se o
                           problemih, ne pa z nekimi apriornimi stališči o tem, kaj je kdo bil ali
                           ne. Da smo tukaj lahko legitimno in polnopravno zastopani je bila
                           odločilna oziroma odločujoča volja volilcev.</p>
                        <p>In da se vrnem še enkrat. Jaz sem za to, da se poskušamo problemov
                           lotevati skrajno tolerantno. Na nas bi bila osnovna naloga, da ugotovimo,
                           ali smo opravilno sposobni ali ne. Povedal sem, da se nagibam k mnenju
                           dr. Buserja, da verjetno nismo. V primeru, kjer je ogrožena politična in
                           osebnostna integriteta vsakogar izmed nas, če pride v nekem ne tako
                           nevažnem političnem vprašanju do različnih interpretacij nekega
                           glasovanja, bi bilo v našem skupnem interesu vsakega posameznika v tej
                           skupščini, da ugotovimo dejstva.</p>
                        <p>Jaz se zavzemamo za to, da v tem primeru ugotovimo dejstva. Da ne
                           diskvalificiramo apriori ne tega ne onega, ki poskuša ugotoviti dejstva,
                           ali opozarja na dejstva. Ugotovimo dejstva. Naredimo komisijo, ki ima
                           naše zaupanje, naj pogleda dejstva in naj z dejstvi obvesti to skupščino.
                           Jaz se na kompjuterje ne spoznam, nimam ambicij, da bi gledal kompjutrske
                           print oute ali karkoli drugega. Verjetno obstaja vrsta metod, da se do
                           tega pride. Glasovali smo javno. Javno glasovanje pomeni, da je rezultat
                           tega glasovanja tudi rezultat javnosti, pod javno prevero. Obstajajo vse
                           sorte materiali, verjetno tudi televizijski posnetki. Naj odgovorna
                           komisija ugotovi, za kaj je včeraj šlo in kdo je koga hotel izigrati in v
                           čem je bilo bistvo problema. Da je problem bil, je pokazal rezultat tam,
                           kjer se seštevki niso ujemali.</p>
                        <p>Stvar lahko peljemo v skrajen spopad in v neslaven konec te skupščine.
                           Lahko pa peljemo v nek razplet, kjer ugotovimo bistvo stvari in ugotovimo
                           kaj je naša demokratična volja. Konec koncev je skupščina takšna kot je
                           in v vsakem primeru se, če za to obstaja politična volja, lahko ugotovi,
                           za kaj je večina poslancev, ki v nekem trenutku sedijo v skupščini. To se
                           da ugotoviti, razen če kdo tega noče ugotoviti.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Prijavljeni so štirje. Malo bom komentiral gospoda Janeza
                           Kocijančiča. Pet je prijavljenih.</p>
                        <p>Prvič glede tega, ali je ta parlament upravičil zaupanje ali ni. Osebno
                           se s temi vprašanji in temi pomisleki ne strinjam. Menim, da je ta
                           parlament in vložil nenormalno veliko napora, to mi vsi vemo, in drugo,
                           da je v kratkem času opravil toliko stvari, kot jih drugi parlamenti
                           desetletja ne opravijo.</p>
                        <p>Drugo. Glede opravilne sposobnosti ali nesposobnosti bi se kazalo
                           pogovarjati drugje. Tretje, glede včerajšnjega glasovanja, to ni predmet
                           tega zbora. To je predmet 15. skupne delovne seje. Glede tega pa da
                           povemo, da so tri možnosti. Prva možnost je, da se vsi navzoči se niso
                           prijavili. Druga možnost je, da so posamezni poslanci glasovali dvakrat -
                           ali za, proti in vzdržani. Tretja možnost je tehnična okvara na
                           računalniku. Zato bi se strinjal s predlogom Ignaca Polajnarja, da zbor
                           predlaga Komisiji za volitve in imenovanja, da imenuje posebno delovno
                           telo, ki bo zboru pripravila popolno poročilo glede tehničnih možnosti
                           snemanja, da bodo vsi poslanci vedeli, kako in s katerega vidika so
                           spremljani.</p>
                        <p>Jasno je, da glede sedežnega reda, glede računalniškega spremljanja,
                           glede TV spremljanja in kombinacije teh metod se da eno in drugo
                           skonstruirati, če ima nekdo popoln pregled. Zato se strinjam s predlogom,
                           da Komisija za volitve, imenovanja in administrativne zadeve imenuje
                           posebno delovno skupino, ki bo zadevo v celoti proučila in poslance o tem
                           obvestila.</p>
                        <p>Gospod Ribičič ima proceduralno repliko name.</p>
                     </sp>
                     <sp who="#sp.RibičičCiril">
                        <speaker>DR.CIRIL RIBIČIČ:</speaker>
                        <p>Jaz se opravičujem gospod predsednik, ker sem posegel v besedo. Šlo je
                           proceduralni ugovor. Kadar predsedujoči pojasnjuje nekaj v imenu vodstva
                           zbora, je seveda ena situacija. Kadar pa politično polemizira s
                           političnimi tezami, ki jih zastopa nek poslanec, je pa seveda enakopraven
                           drugim članom zbora, se mora prijaviti za repliko in priti za to
                           govornico. Glede vsebinskih ocen, ali je skupščina opravila dobro delo
                           ali slabo, ne more presojati predsednik zbora v funkciji predsednika
                           zbora, ampak je z drugimi poslanci enakopraven. Zato je bila moja
                           pripomba morda preveč glasna, proceduralna v tem stilu, da prosim tudi
                           gospoda Toplaka, da kadar polemizira s svojimi kolegi v zboru o nekih
                           političnih ocenah, to dela kot član tega zbora, ne pa kot predsedujoči, z
                           mesta za predsedujočega.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Hvala lepa. Takoj kot predsedujoči odgovorim: naloga predsedujočega je,
                           da skrbi za red v dvorani in da ne dopusti ali opozori poslance v primeru
                           morebitnih žaljivih ali vprašljivih vprašanj, kot je na primer tudi
                           upravičeno ali neupravičeno svoje delo in kot je vprašanje poslovne
                           sposobnosti ali nesposobnosti. To je iz funkcije predsedujočega. Vse
                           ostalo drugo, kar sem komentiral, je tudi s funkcije predsedujočega.</p>
                        <p>Sedaj nepreklicno o tem prekinjam razpravo in nadaljujemo z delom naše
                           47. seje. Edino proceduralni predlog dajem na glasovanje. Predlagam pa v
                           primeru, da želite, da uvrstimo posebno točko dnevnega reda, ne moramo pa
                           tako na slepo o nekih stvareh, ki niso predmet 47. seje sedaj odpirati
                           razprave.</p>
                        <p>Prosim, replika Potočnik</p>
                     </sp>
                     <sp who="#sp.PotočnikFranc">
                        <speaker>FRANC POTOČNIK:</speaker>
                        <p>Z nekaterimi ugotovitvami gospoda Kocijančiča bi se lahko strinjal, z
                           drugimi ne. Bojim se, da je hotel zamegliti tisti problem, ki sem ga jaz
                           odprl - izgleda, da je gospod Potrč pripravljen z materiali - kdo lahko
                           spremlja to glasovanje tam nekje v računalniški sobi. Jaz nisem vedel, da
                           se to da in hočem, da se danes ugotovi, dal sem predlog sklepa, da se ga
                           da na glasovanje, da se danes pred nadaljevanjem te seje zbora ugotovi,
                           ali imamo vsi možnost, ali so jo eni imeli, drugi pa za to nismo vedeli
                           in zato nismo bili poslanci v enakem položaju. Mene zanima, takrat ko sem
                           sprožil to vprašanje, da je treba gor monitor oziroma ekran postaviti,
                           zakaj takrat niste prišli s to listo ven in rekli, to se da že sedaj
                           ugotoviti. To mi dajte razložiti in da o tem potem zbor sklepa ali je
                           stvar jasna ali ni.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Hvala lepa. Predlog gospoda Potočnika je jasen. Prosim, če ga formulira
                           in predloži za glasovanje. Prosim, gospod Potrč.</p>
                     </sp>
                     <sp who="#sp.PotrčMiran">
                        <speaker>MIRAN POTRČ:</speaker>
                        <p>Hvala lepa. Če bi bila priložnost in bi bila skupna seja vseh treh zborov
                           sklepčna, bi verjetno, tako mi je predsedujoči obljubil, dobil besedo in
                           poročal o tem, kaj so včeraj govorili poslanci na našem poslanskem klubu
                           in kakšne predloge imajo.</p>
                        <p>Med ostalim smo dali tudi predlog, da naj se ugotovi, kako je nastopila
                           razlika med prisotnostjo in med številom oddanih glasov pri glasovanju in
                           da naj se ugotovi, iz katerih poslanskih sedežev oziroma glasovalnih mest
                           so poslanci glasovali na različne načine in ali so pred glasovanjem
                           izjavili svojo prisotnost na tem istem mestu ali ne.</p>
                        <p>Mislili smo, da bi bilo to koristno ugotoviti iz razloga, ker je včeraj s
                           strani gospoda Starmana na skupni seji bila obtožba o goljufiji, ki je
                           letela na levo stran tega parlamenta oziroma skupne seje zborov. Jaz na
                           takem predlogu še vedno vztrajam. Ponavljam ga samo zato, da ne bi
                           izpadlo, da smo želeli v poslanskem klubu SDP to ugotavljati sami, ampak
                           smo želeli, da to ugotovi parlament. Naš predlog je bil, da bi se
                           strokovne službe zadolžile, da naredijo potreben pregled celotnega
                           glasovanja včerajšnjega dne po poslanskih sedežih oziroma poslanskih
                           mestih, da naredijo analizo tega, in naš predlog je bil, da se o tem
                           obvesti vodje poslanskih klubov, da bi se skupno dogovorili, kaj od tu
                           naprej delati.</p>
                        <p>Rad bi povedal še nekaj. Izrecno smo zapisali, in boste lahko prebrali
                           ker boste dobili, da ni nobena želja ugotavljati posamično odločitev ali
                           posamično krivdo nekega poslanca za neko ravnanje. Ravnal je po svoji
                           vesti, po svoji politični opredelitvi in tudi po tem, ali želi ali ne
                           želi pri vsakem glasovanju se izkazovati. To je njegova stvar. Če bi se
                           ugotovilo, da ne gre za posameznika, ampak gre za relativno veliko
                           skupino, ki je popolnoma identično ravnala, ne bila prisotna formalno pri
                           glasovanju, pa glasovala za, potem je možna predpostavka, da je to le
                           vplivalo na izid glasovanja.</p>
                        <p>Jaz se strinjam, da je treba ugotoviti, koliko vemo in kako vemo o vseh
                           vprašanjih našega dela in spremljanja. Zato sem tudi predlagal, da se vsa
                           dokumentacija pisnih gradiv, ki je bila o tem iz generalnega sekretariata
                           skupščine dana poišče in nam da, da bomo skupaj ugotovili, kaj je kdo
                           uspel prebrati, kaj pa ni uspel prebrati. Nisem trdil, da to obstaja,
                           trdil sem pa, da je to v mojem spominu. Lahko se tudi motim.</p>
                        <p>Mislim, da je to koristno in potrebno, da je pa zelo napačno, po mojem
                           mnenju, razpravo danes izpeljati na vprašanje, ali je kdo vedel ali ni
                           vedel, zaradi tega, da bi se ugotovilo ali zameglilo tisto, kar je
                           bistven problem. Namreč, kakšno je to glasovanje bilo. Mislim, da ga je
                           treba tudi ugotoviti. Mislim, da je popolnoma napačno speljati problem na
                           vprašanje, ali je to možno ugotavljati ali ne, kdo to sme ali ne.
                           Glasovanje je bilo javno. Če je glasovanje javno ima vsaj poslanec, če ne
                           tudi javnost, pravico, da rezultate glasovanja ugotovi. Če obstaja (in
                           jaz trdim da obstaja) dokumentacija o tem, je to informacija, ki obstaja
                           v tem parlamentu, o javnem glasovanju. Jaz kot poslanec in vsak drugi ima
                           po poslovniku pravico do vseh informacij, ki so v tem parlamentu. Vsak od
                           nas ima pravico, da si to informacijo pridobi in se pozanima, ali jo je
                           tehnično mogoče dobiti ali ne. To sem včeraj naredil, vprašal, ali jo je
                           tehnično mogoče pridobiti, dobil odgovor, da jo je mogoče pridobiti in si
                           jo pridobil. To je dejstvo in o tem razpravljati, danes je seveda vaša
                           želja, da bi stvar speljali popolnoma na stranski tir, ne pa v bistvo
                           ugotavljanja samega problema.</p>
                        <p>Naj na koncu še povem naslednje. V poslanskem klubu SDP smo bili zelo
                           velikokrat v tem parlamentu v situaciji, ko smo morali priznati, da je
                           večina tega parlamenta sprejela odločitev, s katero izrecno nismo
                           soglašali in smo ji nasprotovali. Povejte nam primer, kjer smo, razen med
                           sejami, potem postavljali problem. Bili smo preglasovani. Sprejeli smo
                           večinsko odločitev. Vedno smo glasovali pošteno, nihče od nas ni glasoval
                           tako ali drugače in priznavali tisto, kar je večina odločila. Kadar nam
                           je bilo po godu seveda z veseljem, kadar je bilo proti, z žalostjo ali
                           jezo, ampak to smo priznali.</p>
                        <p>Mislim, da je to tisto bistvo, zaradi katerega je res treba te stvari
                           ugotoviti, ker če ta parlament, eventuelno, sprejema odločitve tudi
                           drugače, potem moram reči, da - po moji oceni in prepričanju - tistim
                           poslancem, ki tako ravnajo, to ni v čast. Mislim, da je manj bistveno, za
                           katere posameznike gre, ampak zato da skupno ugotovimo, da tako v bodoče
                           ravnati ne bi smeli. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Repliko želi gospod Pučnik. Za razpravo pa imamo še, ali za repliko.</p>
                     </sp>
                     <sp who="#sp.PučnikIvan">
                        <speaker>IVAN PUČNIK:</speaker>
                        <p>Spoštovani! Menim, da se v tej razpravi izogibamo dejstvu predvsem kar je
                           predsednik Komisije za poslovnik, gospod Tomažič, včeraj prebral. Namreč,
                           prebral je vsebino dogovorov in sistema, ki ga priznavamo za ocenjevanje
                           rezultatov glasovanja. Mi se zdaj izogibamo, pa obdolžujemo drug drugega,
                           ne upoštevamo pa zaključkov Komisije za poslovnik, pri kateri nas je
                           veliko sodelovalo - tudi gospod Potrč - in zato je prav, da gospod
                           Tomažič današnjo razpravo opredeli v tem smislu, da nam prebere te
                           zaključke, ki smo jih včasih upoštevali, kdaj nam pa ni kazalo jih pa
                           nismo upoštevali. Če priznamo to, da teh kriterijev Komisije za poslovnik
                           v nekaterih primerih sprejemanja zakonov smo upoštevali, drugič jih pa
                           nismo, potem izražamo odločen dvom, da je sploh kateri zakon v tem
                           parlamentu bil sprejet pravilno in po poslovniških določilih. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Strokovne službe prosim, da poročilo v celoti Komisije za
                           poslovnik pripravi in razdeli poslancem Družbenopolitičnega zbora glede
                           te točke, da ne razpravljamo več, ker ni predmet te razprave. Replika.
                           Prosim.</p>
                     </sp>
                     <sp who="#sp.LokarSonja">
                        <speaker>SONJA LOKAR:</speaker>
                        <p>Poglejte. Gospod Tomažič nam ni prebral celega mnenja.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Prosim lepo, smo naročili, to točko smo naročili, zdaj ste slišali,
                           strokovnim službam, v petih minutah boste vsi poslanci dobili na
                           mizo.</p>
                     </sp>
                     <sp who="#sp.LokarSonja">
                        <speaker>SONJA LOKAR:</speaker>
                        <p>Hvala predsednik. Mislim, da kljub temu lahko povem drugi del svoje
                           replike, ki pa glasi takole: predsednikom zborov je dr. France Bučar
                           danes naslovil pismo, v katerim pravi: "Predsedujoči bi moral, kljub
                           očitnemu neskladju, med ugotovljeno prisotnostjo poslancev in številom
                           oddanih glasov "za", "proti" in "vzdržani" ugotoviti, da amandma Zbora
                           občin ni dobil potrebne večine in da ni bil izglasovan. V dvomu pa bi
                           moral ravnati v skladu s tretjim odstavkom 127. člena poslovnika, ki
                           predvideva ponovno glasovanje, če je rezultat nejasen. Ker ste ravnali v
                           nasprotju s poslovnikom" - pravi naš predsednik parlamenta - "štejem za
                           svojo dolžnost, da vas na to opozorim in hkrati predlagam, da v
                           nadaljevanju skupne delovne seje za včerajšnje glasovanje ugotovite, da
                           je bilo neveljavno in da ponovite ves postopek glasovanja v skladu s
                           poslovnikom." Mislim da komentar k temu ni potreben. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Takoj moram reči, ta govorniški oder ni predvolilna parada.
                           Stvari, o katerih zdaj govorimo, niso predmet te seje. Ko bo sklepčna
                           skupna 15. delovna seja bomo o teh stvareh razpravljali naprej. Zdaj
                           govorimo samo o proceduralnih vprašanjih za nadaljnje delo tega zbora
                           tukaj - Družbenopolitičnega zbora in imamo dva konkretna predloga, ki jih
                           zdaj dajem na glasovanje, kakor sem jih pisno prejel.</p>
                        <p>Glede vprašanja poslovniške komisije so strokovne službe dobile naročilo,
                           da vam vsem v celoti poročilo razdelijo na klop, da bomo vsi o vsem v
                           celoti seznanjeni. Zato o tem ne razpravljamo več in ne zgubljajmo
                           časa.</p>
                        <p>Glede predloga gospoda Potočnika, kakor ga je pisno predložil na
                           glasovanje, predlaga, da pred nadaljevanjem 47. seje Družbenopolitičnega
                           zbora dne 8.10.1992 naj se ugotovi, kako je gospod Potrč prišel do
                           računalniških podatkov o glasovanju in ali so vsi poslanci bili
                           seznanjeni s tako možnostjo. Odgovor je na tem že, s strani strokovnih
                           služb, gospodu Potočniku, da naj pisno vloži pri generalnem sekretarju
                           zahtevo in prosim, če gre v sobo 103, da izdiktira predlog in ga podpiše
                           in dobi od strokovnih služb poročilo. Strokovne službe zdaj zasedajo pri
                           generalnem sekretarju glede predloga gospoda Potočnika, zato mislim, da
                           ne bi glasovali, ker bomo dobili poročilo. To je operaterski servis, ki
                           bo dal odgovor in prosim gospoda Potočnika. Insistira da damo na
                           glasovanje. Dobro. Predlog dajem na glasovanje.</p>
                        <p>Proceduralno - prosim gospod Smole.</p>
                     </sp>
                     <sp who="#sp.SmoleJože">
                        <speaker>JOŽE SMOLE:</speaker>
                        <p>Gospod predsednik, vi ste rekli, da ta tematika ne sodi tu v
                           Družbenopolitični zbor, ampak da sodi na skupno sejo vseh zborov. Jaz
                           nimam nič proti predlogu gospoda Potočnika, samo njega je treba absolutno
                           razširiti, ker je treba ugotoviti, ali so nekateri poslanci ravnali
                           popolnoma nezakonito, nelegitimno in obstaja širši problem. Po tem takem
                           proceduralno ne vidim razloga, da damo zdaj na glasovanje pobudo gospoda
                           Potočnika. Sta samo dve možnosti: ena, da se pobuda gospoda Potočnika
                           vključi kot točka dnevnega reda tega zasedanja Družbenopolitičnega zbora
                           in da odpremo razpravo - razprava ni samo tehnika in računalništvo in
                           tako naprej, gre za vsebinske zadeve - ali pa, da gre ta celotna tematika
                           na skupno sejo vseh zborov.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Dobro. Zdaj smo slišali in točno je tako, kar predlaga gospod Smole, da
                           če mi želimo sprejemati sklepe, potem uvrstimo posebno točko dnevnega
                           reda za to vprašanje.</p>
                        <p>Proceduralno? Prosim. Jaz imam tukaj še 12 prijavljenih, da se
                           razumemo.</p>
                     </sp>
                     <sp who="#sp.TomažičAnton">
                        <speaker>ANTON TOMAŽIČ:</speaker>
                        <p>Jaz izrecno podpiram predlog gospoda Potočnika in mislim, da ni v redu,
                           da se ga pošilja naj gre v neke sobe nekaj narekovati in iskati neke
                           informacije k strokovnim službam. On je kot poslanec dal zelo konkreten
                           predlog. In jaz moram povedati, da tudi v našem poslanskem klubu smo bili
                           zelo presenečeni. Nismo vedeli, da se vodijo nekakšne evidence k
                           posamičnemu glasovanju po posameznih sedežih. In če so to nekateri
                           vedeli, potem mislimo, so verjetno že dve leti in pol to uporabljali,
                           drugi nismo. In prosim, da se o tem odpre razprava, kajti to je bil
                           popolnoma neenakopraven položaj. Kajti če bi mi to vedeli, bi bili ravno
                           tako velikokrat zainteresirani, da dobimo te izpiske. Bi pa še povedal,
                           kar se tiče dokaznega bremena pa vemo, kako je pri teh stvareh, ki so v
                           elektronski obliki. Ravno tako, kot se lahko posnamejo, se prav zlahka
                           lahko tudi priredijo. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Zdaj da se razumemo. Predlog gospoda Potočnika je v bistvu proceduralne
                           narave, da pred nadaljnjim delom, to pomeni, da prekinemo to sejo, dokler
                           ne dobimo ustreznega poročila in ta proceduralni predlog sem dolžan dati
                           na glasovanje. Ugotovimo navzočnost. Bomo replicirali kasneje, zdaj
                           glasujemo. <stage>(40 navzočih.)</stage> Po mojih podatkih je bilo v
                           dvorani navzočih 44, ne da bi kdo zapustil dvorano; 44 ali 45 poslancev
                           je v dvorani. Ponovno ugotavljamo navzočnost. <stage>(43
                              navzočih.)</stage></p>
                        <p>Kdo je za predlog gospoda Potočnika? Predlog gospoda Potočnika glasi:
                           "Pred nadaljevanjem 47. seje Družbenopolitičnega zbora, dne 8.10., naj se
                           ugotovi, kako je gospod Potrč prišel do računalniških podatkov o
                           glasovanju in ali so vsi poslanci bili seznanjeni s takšno možnostjo." Z
                           drugimi besedami pred nadaljevanjem, ali drugače rečeno, predlaga, da
                           prekinemo to sejo, dokler ne dobimo tega poročila? Kdo je za?</p>
                        <p>Kdor je za, naj prosim glasuje. <stage>(27  glasov za.)</stage> Je kdo
                           proti? <stage>(2  glasova proti.)</stage>  Se je kdo vzdržal? <stage>(6
                               vzdržanih.)</stage></p>
                        <p>Ugotavljam, da je od 43 navzočih 27 za, 2 proti, 6 aktivno vzdržanih.</p>
                        <p>Prekinem to sejo, dokler ne dobimo uradnega pojasnila s strani strokovnih
                           služb v hiši.</p>
                     </sp>
                     <stage type="time">(Seja je bila <time to="1992-10-08T11:30:00"
                           xml:id="stage.t.6">prekinjena ob 11.30 uri</time> in se je <time
                           from="1992-10-08T13:50:00" xml:id="stage.t.7">nadaljevala ob 13.50
                           uri</time>.)</stage>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Samo da vas obvestim, da se sedaj razmnožuje poročilo strokovnih služb in
                           poročilo poslovniške komisije, ki smo jo danes naročili na klop.  Prosim
                           vodje poslanskih klubov, da zagotovijo možnost za nadaljevanje dela. Po
                           poslanskih klubih naj pozovejo poslance.</p>
                        <p>Spoštovani poslanci prosim, ugotavljamo navzočnost, gospod Roberto
                           Battelli. Še kdo? Še nismo. Prosim strokovne službe, da ugotovijo po
                           poslanskih klubih ali po drugih delovnih prostorih v hiši in vodje
                           poslanskih klubov, da bi nadaljevali z delom.</p>
                        <p>Poslanke in poslanci, ponovno ugotovimo navzočnost. <stage>(38
                              navzočih.)</stage> Eni poslanci so bili pravkar tukaj. Mislim, da so v
                           hiši.</p>
                        <p>Ugotovimo navzočnost. Mislim, da se bližamo sklepčnosti.  Po mojih
                           podatkih jih je nekaj več, mislim da 39 tukaj s tem, da so me med tem
                           obvestili, da dela neka koordinacija, na kateri je pet naših poslancev.
                           Prosim, da ugotovimo navzočnost po strankah. Prosim, da jih obvestite,
                           naj vstopijo iz avle v dvorano, ker smo na meji sklepčnosti. Prosim
                           tisti, ki so zdaj pogladali čez vrata, poslanci. Narodnosti - dva od
                           dveh, 100%, Socialistična stranka - eden, SDP - 10 od 12, Liberalno
                           demokratska stranka - 8 od 12, Socialdemokratska stranka - 1 od 5,
                           Slovenski krščanski demokrati - 4 od 10, Demokratska stranka - 2 od 4,
                           Narodno demokratska stranka - nič od 2, Slovenska ljudska stranka - 9 od
                           11, od 13 ? Dobro. Zeleni Slovenije - 4 od 5. Potem smo pravzaprav
                           sklepčni. Liberalna stranka - nobeden od 3. Prosim, dva naša poslanca sta
                           zdaj v avli; to minuto sta pogledala čez vrata. Ugotovimo spet
                           navzočnost. Samo malo še enkrat prosim.</p>
                        <p>Ugotovimo navzočnost. Zeleni - 5 od 5. Gospod Podobnik je ta trenutek
                           zapustil dvorano. V dvorani nas je 42 poslancev. Prosim, ugotovimo
                           navzočnost, zdaj, vsi! <stage>(42 navzočih.)</stage></p>
                        <p>Nadaljujemo z delom. Spoštovane poslanke in poslanci,</p>
                        <p>medtem smo dobili poročilo.</p>
                        <p>Moram takoj odgovoriti na osebne pripombe glede odgovornosti
                           predsedujočega za današnjo prekinitev. Prekinili smo samo na zahtevo in
                           po volji zbora. Na zahtevo poslanca in po volji zbora. Ko smo izglasovali
                           sklep, da se današnja seja prekine, dokler ne dobimo odgovora na
                           vprašanje. Predlog je podal poslanec Potočnik. Sklep je bil izglasovan s
                           27 za, 2 proti in 6 aktivno vzdržanih od navzočih 43 poslancev. Gospod
                           Smole, samo sklep zbora sem spoštoval in zato zdaj nadaljujemo z
                           delom.</p>
                        <p>Medtem smo prejeli poročilo, ki ste ga prejeli na klop. Poročilo
                           strokovnih služb naslovljeno na predsednika Družbenopolitičnega zbora,
                           podpisal gospod Erih Skočir, pomočnik  generalnega sekretarja,
                           diplomirani inženir in generalni sekretar Marko Herman. Poročilo ste
                           verjetno  med tem že uspeli prebrati.</p>
                        <p>Medtem smo prejeli še dva dopisa. Enega vlaga skupina 10 poslancev
                           predsedniku  Družbenopolitičnega zbora:"Podpiramo predlog poslanca Franca
                           Potočnika, da moramo še danes razčistiti,</p>
                        <p>kdo nas - kot poslance v tej skupščini - nadzoruje pri glasovanju,
                           sprašujemo na kakšen način nas nadzoruje, komu so ti podatki dostopni in
                           kdo lahko s temi podatki manipulira. Dokler ne  dobimo odgovorov na
                           zastavljena vprašanja, ne moremo več glasovati in tako opravljati svojega
                           dela v Skupščini Republike Slovenije." Poročilo  ste prejeli. V bistvu na
                           ta vprašanja mislim, da smiselno odgovarja tudi poročilo odgovorne
                           strokovne službe v skupščini. Dodatno smo prejeli še dopis Liberalne
                           stranke s podpisom Franca Golje: Sklep o prenehanju dela
                           Družbenopolitičnega zbora Skupščine Republike Slovenije, kjer pravi:
                           "Predlagamo, da ugotovite oziroma daste na presojo v sprejem
                           Družbenopolitičnemu zboru sklep o prenehanju dela Družbenopolitičnega
                           zbora Skupščine Republike Slovenije. Ker ste prejeli to na klop, tega ne
                           bomo brali.</p>
                        <p>Mislim, da je čas danes, da lahko nadaljujemo lepo redno z našim delom in
                           predlagamo, da nadaljujemo z  2. točko včerajšnjega zasedanja. Prosim,
                           proceduralno. A, še tretji dopis, se opravičujem. Gospod Buser, moment.
                           Že vidim.</p>
                        <p>Predlog, Stanko Buser predlaga: "da ob razpisu volitev za Državni zbor in
                           Državni svet preneha z delom skupščina sedanjega sklica, posamezni zbori
                           naj zaključijo svoje delo nezaključenih sej. Novih zakonov pa naj
                           skupščina ne sprejema več". To je poslanska pobuda in jo bomo posredovali
                           naprej. Hvala. <stage>(Govori Stanko Buser iz klopi - se ne
                              razume.)</stage>  Da glasujemo o predlogu gospoda Buserja? Dobro.
                           Prosim lepo.</p>
                        <p>Gospod Tone Peršak želi obrazložiti svoj glas.</p>
                     </sp>
                     <sp who="#sp.PeršakAnton">
                        <speaker>ANTON PERŠAK:</speaker>
                        <p>Spoštovane poslanke in poslanci. Glasoval bom proti predlogu sklepa
                           gospoda Buserja. Svojo odločitev pa bi rad opredelil s tremi razlogi in
                           vsaj eno bojaznijo. Zase nikakor ne morem pristati na to, da bi glasoval
                            za oceno, da sem tako neresen in neodgovoren, da bi razpravo in
                           glasovanje o zakonskih predlogih, ki jih imamo na dnevnem redu,
                           izkoriščal za lastno predvolilno promocijo. Trenutno še niti dokončno ni
                           odločeno, ali bom kandidiral na volitvah ali ne. O tem se še odloča. In
                           niti doslej in niti poslej nisem in ne bom glasoval ali govoril, kako sem
                           glasoval za to, da bi se nekomu prikupil. Če pa kdo res izkorišča ta
                           mikrofon za lastno predvolilno kampanjo, to gotovo poslušalci in gledalci
                           zelo dobro vedo, ko to gledajo in poslušajo. Nasprotujem tudi oceni, da
                           je za zbor kot celoto značilna tolikšna neodgovornost.</p>
                        <p>Drugič. Mi imamo že v proceduri oziroma v skupščini za naslednje seje
                           nekaj zelo pomembnih zakonskih predlogov, ki jih preprosto ne moremo
                           odložiti za tri ali štiri mesece ali še za dlje časa, ko se bosta
                           konstituirala državni zbor in nova vlada. Naj omenim, recimo, zakon o
                           sanaciji bank, zakon o državni upravi, o vladi, o lastninjenju, novem
                           poslovniku itn.</p>
                        <p>Tretjič. Naš mandat traja do dne, ko se bo konstituiral državni zbor. Mi
                           ne moremo preprosto reči, da si bomo zdaj vzeli dva meseca počitnic,
                           nekateri tudi plačanih, zato, da se bomo šli med tem predvolilno
                           kampanjo, vse ostalo, kar ljudi še kako muči in bi bilo treba sprejeti,
                           pa naj počaka. Recimo, samo proračun. Kdaj bomo sprejeli proračun, če se
                           mi odpovemo zdaj temu, da bi še zasedali?</p>
                        <p>Četrtič. Bojim se, da bi zbor s takšne vrste sklepom takorekoč potrdil
                           bojazen, da preprosto želimo preprečiti uresničenje oziroma sprejem
                           kateregakoli projekta, ki ga je predlagala sedanja vlada. Tega se ne
                           bojim zaradi vlade ali zaradi gospoda Drnovška, ampak zato, ker so
                           nekateri predlogi kot rečeno, zelo pomembni.</p>
                        <p>In nazadnje. Predlog se mi zdi tak, kot da bi recimo  kak univerzitetni
                           profesor ali pa docent tri mesece pred habilitacijo izjavil, da ne bo več
                           predaval ali opravljal izpitov zato, da ne bi kdo mislil, da se hoče komu
                           prikupiti pred habilitacijo. Zaradi tega, kot rečeno, bom glasoval proti
                           predlogu gospoda Buserja.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p> Samo malo. Jaz nekaj prosim. Prvič, gospod Buser je bil dokaj jasen in
                           on poudarja, da novih stvari naj ne odpiramo, da pa zaključimo že
                           sklicane seje in že razpisane zadeve. To predlaga gospod Buser, da ne bi
                           zdajle odpirali nove razprave. Toliko samo v pojasnilo.</p>
                        <p>Prosim, gospod Buser želi obrazložiti svoj glas.</p>
                     </sp>
                     <sp who="#sp.BuserStanko">
                        <speaker>DR. STANKO BUSER:</speaker>
                        <p>Spoštovani! Seveda bom glasoval za svoj predlog še posebno to, kar je v
                           zadnji točki obrazložil gospod Peršak, ki me očitno ni razumel, ko je
                           govoril o disertacijah, o magistraturi; upam, da bo to enkrat tudi delal
                           in da bo do tega prišel. Jaz sem to že opravil vse za seboj.</p>
                        <p>Druga stvar je pa zavoljo tega, če njemu ni postalo jasno danes, koliko
                           smo danes naredili in koliko smo včeraj naredili, koliko smo bili tudi
                           uspešni in  če sta mu ta dva dneva jasno zagotovilo, da bo lahko še kaj
                           napravil, meni nista. In s polno zavestjo sem to predlagal, ker mislim,
                           da je boljše, da dokončamo tisto, kar smo že začeli in potem se jaz
                           odrekam, ves tisti čas, ko ne bom hodil več v skupščino, svoje plače. In
                           tudi podpišem, če je treba. Torej, glasoval bom za.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Gospod Hubert Požarnik.</p>
                     </sp>
                     <sp who="#sp.PožarnikHubert">
                        <speaker>DR. HUBERT POŽARNIK:</speaker>
                        <p>Spoštovani predsednik, spoštovane poslanke in poslanci! Želim obrazložiti
                           svoj glas in sicer bom takoj na začetku povedal, da sem proti predlogu
                           dr. Buserja in proti  predlogom, če bo še kdo s takim predlogom v
                           prihodnje prišel. Namreč, življenje se preprosto ne more vrteti po nekih
                           strankarskih uricah. Življenje teče naprej. Mi ga ne moremo zamrzniti
                           takrat, ko se nam to zdi iz teh ali drugih razlogov. Nakopičenih
                           problemov je v Sloveniji brez konca in kraja. Samo poglejte koliko je
                           brezposelnih, koliko ljudi je revnih, poglejte nerešene stvari na
                           področju gospodarstva itn. Nemogoče je reči, samo tisto kar imamo, bomo
                           še delali, ničesar novega se ne bomo lotili. Zato se ne morem, kot
                           rečeno, s tem strinjati. Seveda, lahko nekdo reče: "Pač, ne mislim več
                           delati." Ampak potem pa, lepo prosim, potem pa naj res pride tukaj gor,
                           naj pove, potem pa naj tudi pove, če je profesionalni poslanec, kam
                           nakazati, ali na Karitas ali na Rdeči križ, njegove osebne dohodke od
                           današnjega dne ali pa vsak, ki tako glasuje. Lepo vas prosim. Ne zdaj v
                           tej mrzlici ali pa politični vročici, kakor hočete, spregledati, zakaj
                           smo pravzaprav tukaj in zakaj smo se odločili biti tukaj. Pomagati ljudem
                           rešiti državo Slovenijo nakopičenih problemov. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Naslednji bo obrazložil svoj glas gospod Pintar.</p>
                     </sp>
                     <sp who="#sp.PintarEmilMilan">
                        <speaker>EMIL MILAN PINTAR:</speaker>
                        <p>Spoštovane kolegice in kolegi,</p>
                        <p>spoštovani predlagatelj Buser. Jaz moram reči, da sicer tvoje predloge
                           pogosto podpiram in cenim, vendar v tem primeru bom tudi jaz glasoval
                           proti. Poznamo sicer v Evropi primere, kot celo sistem tako teče, da se v
                           predvolilnem obdobju parlament razpusti. Vendar v takšnih primerih so
                           običajno časovno ločene volitve predsednika in volitve parlamenta zato,
                           da je institucija, ki v tem primeru nadomesti parlament, stabilna in
                           trdna. Mi smo še vedno v trenutku, ko imamo hkrati predvolilno kampanjo
                           in za parlament in za predsednika republike. Razpustitev parlamenta ali
                           prekinitev dela - jaz dajem razširitev te misli - bi v tem primeru seveda
                           hkrati imela iste razloge za ta odstop predsednika, ko gre v predvolilno
                           dirko, kar je seveda nesmisel, ker potem pridemo v situacijo kompletne
                           pravne praznine.</p>
                        <p>Imam zato seveda tudi sam predlog, da mi ne odpiramo novih problemov, se
                           mi zdi tukaj pretrd, zato ker so nekatere stvari, ki bi jih kazalo
                           rešiti. Moj predlog je, da seveda mi gremo od  problema do problema,
                           vidimo kaj lahko rešimo v korist Slovenije v celoti in ne samo naše, in
                           seveda potem tudi stvari peljemo.</p>
                        <p>In zadnji razlog zakaj sem proti. Mi smo sprejeli na nek način in
                           zaobljubili - prvič je tu profesionalno delo nekaterih, ki so tu
                           profesionalci oziroma, ki smo tu profesionalci, drugič pa, mandat smo
                           sprejeli z vso resnostjo in jaz mislim, da je natančno pisalo do kdaj
                           traja mandat. Mandat traja do konstituiranja novega parlamenta in mi
                           seveda ne moremo sedaj reči, da sedaj pa v nekem obdobju zaradi tega in
                           onega ne bomo novih stvari načenjali.</p>
                        <p>Jaz mislim, da edino resno je, da mi stvari normalno delamo. Pozdravljam
                           to odločitev, da se sedaj situacija pomirja, da ta incident, ki se je
                           zgodil, nam naj bo visoka šola. Razumem tudi moralno ogorčenje, apeliram
                           pa na vse nas, da z eno mirnostjo in resnostjo tako to popoldne, kot
                           seveda drugi teden normalno delo nadaljujemo. Če je treba stvari nekje
                           druge poračunati, sem tudi za to, da poračunamo.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Samo malo poslanci in poslanke. Sedaj vsak samo obrazlaga svoj glas, ne
                           se spuščati v razpravo. Predlog sklepa gospoda Buserja je jasen. Predlaga
                           v bistvu, da ne sklicujemo novih sej in ne dajemo na  dnevni red novih
                           stvari in pravi, eksplicite, da zaključimo delo nezaključenih sej in o
                           tem to predlaga. Sedaj, drugo je vprašanje in prosim samo o tem govorimo,
                           ne govorimo o razpustu parlamenta.</p>
                        <p>Gospod Vano Gošnik je naslednji.</p>
                     </sp>
                     <sp who="#sp.GošnikVano">
                        <speaker>VANO GOŠNIK:</speaker>
                        <p>Hvala lepa. Glasoval bom proti temu predlogu zaradi naslednjih razlogov.
                           Do tega zapleta je, žal, prišlo zaradi relativno nepomembnega amandmaja
                           oziroma relativno nepomembne lastnine bivših družbenopolitičnih
                           organizacij, seveda, če merimo to lastnino v odnosu do siceršnjih velikih
                           tem, pred katerimi je še vedno Slovenija. Zanimivo je, da smo do sedaj
                           sprejeli mnoge pomembnejše amandmaje, da o zakonih sploh ne govorim, pa
                           vendar ni nihče doslej, kot beremo v tem poročilu, nobeden poslanec
                           zahteval računalniškega zapisa s kakšne seje, ki je bila mnogo bolj
                           usodno pomembna za Slovenijo in tudi navsezadnje za osamosvojitev
                           Slovenije.</p>
                        <p>Govorim o tem, če mi dovolite, da vam pojasnim, kako banalen je
                           pravzaprav razlog, da se danes cel dan že ukvarjamo sami s seboj. Zato se
                           mi zdi nesprejemljivo, da bi zaradi takšnega incidentnega položaja, v
                           kakršnem so se znašle nekatere stranke zaradi lastnine družbenopolitičnih
                           organizacij, prekinili z delom. Predlog gospoda Buserja namreč dejansko
                           pomeni samorazpust parlamenta. Ali lahko to storimo sami poslanci po
                           ustavi ali ne, je vprašanje, ki mu je treba dati odgovor? Jaz menim, da
                           to ni v naši pristojnosti.</p>
                        <p>In na koncu. Pred nami je še nekaj zakonov, ki so ideološko, če lahko
                           tako rečem, nevtralni, ki ne korespondirajo z nikakršnimi skupinami
                           takšne ali drugačne ideološke provinience, zato je prav nesmiselno, da se
                           ne bi takšnih zakonov lotili. Denimo eden takšnih zakonov je zakon o
                           varstvu okolja, ki nima nikakršnega političnega naboja. Zato menim, da je
                           nesprejemljivo, da se samorazpustimo, kajti ta predlog dejansko pomeni
                           prav to. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Gospod Žaro Pregelj ima besedo. Ponovno poudarjam. Ne govori
                           predlog gospoda Buserja o razpustu parlamenta.</p>
                     </sp>
                     <sp who="#sp.PregeljŽarko">
                        <speaker>ŽARKO PREGELJ:</speaker>
                        <p>Spoštovani. Podpiram predlog sklepa gospoda Buserja, ker mislim, da je to
                           edino realna rešitev za ta parlament do konca njegovega mandata.
                           Poglejte, imamo še kup nedokončanih sej. Že samo te ne vem če bomo uspeli
                           do konca tega obdobja dokončati. Če se kaj spominjate, včeraj smo
                           potrdili zapisnike sej, ki so imele številko 30., 33. in 35. Današnja
                           seja je 47. in enostavno me zanima, kdaj bomo mi lahko to sejo
                           končali.</p>
                        <p>Drugo vprašanje so zakoni, ki so v proceduri, ki čakajo neko fazo in
                           verjetno ne bodo prišli sploh na vrsto. Tako, da je nesmisel govoriti, da
                           bomo delali do konca in da bomo odpirali nove seje in da bomo s tem kaj
                           prida olajšali delo našim naslednikom. Nov sklic bo moral se odločiti ali
                           popolnoma prekiniti proceduro vseh zakonov ali nadaljevati. Nekateri
                           parlamenti imajo to navado, da ko preneha mandat določenega sklica, gredo
                           vsi zakoni iz procedure ven na popolnoma začetno raven. Pri nas to ni
                           jasno, nimamo verjetno nekega jasnega dokumenta, kako te stvari potekajo
                           oziroma je bila sedaj praksa, da so se zadeve kar avtomatično
                           nadaljevale. Dejstvo je, da naš sklic kaj več kot to, kar je sedaj načel,
                           ne bo uspel končati.</p>
                        <p>Zato mislim, da je predlog gospoda Buserja popolnoma upravičen. Hvala
                           lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Prosim, gospod Jože Smole.</p>
                     </sp>
                     <sp who="#sp.SmoleJože">
                        <speaker>JOŽE SMOLE:</speaker>
                        <p>Glasoval bom za predlog poslanca Buserja. Govorim v osebnem imenu, ne v
                           imenu socialistične stranke, ker sem edini in se nisem mogel z nobenim
                           posvetovati. Dva osnovna razloga sta, zakaj bom glasoval za predlog
                           gospoda Buserja.</p>
                        <p>Prvič, ker se je že na nekaj sejah, zlasti pa na včerajšnji obravnavi na
                           skupni seji pokazalo, da nekateri poslanci z desnice skušajo iz
                           predvolilnih pobud vnašati v skupščino skrajno destrukcijo in nočejo
                           reševati problemov, ampak vnašajo destrukcijo. Drugi razlog je, ker je
                           predsedujoči na včerajšnji seji, dr. Toplak, po mojem mnenju, podlegel
                           takšni destrukciji in se je obnašal kot predstavnik stranke, ne pa kot
                           predsednik ali predsedujoči zbora in je nekaj, kar je bilo popolnoma
                           eivdentno, razglasil za sprejeto. S tem je povzročil cel ta zaplet, v
                           katerem danes smo, v dejanski blokadi.</p>
                        <p>Protestiram proti temu, da hodimo na seje in se premikamo po hodnikih in
                           ne moremo delati. Če bi bili resni, bi ne glede na pobudo poslanca
                           Potočnika, delali naprej normalno. Tega pa nismo in iz teh razlogov
                           glasujem za predlog gospoda Buserja.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Takoj moram zavrniti očitek gospoda Smoleta in pojasniti, da so
                           včerajšnji razglašeni sklepi bili, in to sem posebej poudaril, razglašeni
                           sklepi so bili soglasno s strani predsedstva. Zadnji, ki ni bil
                           vsebinski, je bil z večino. To sem včeraj poudaril. Zato zavračam te in
                           podobne očitke, zlasti še, ker je jasno, da je bil včerajšnji sklep
                           predsedstva izglasovan na podlagi poročila predsednika poslovniške
                           komisije. Toliko glede osebnega očitka.</p>
                        <p>Nadaljujemo s pojasnjevanjem glasu. Prosim, gospod Zoran Thaler.</p>
                     </sp>
                     <sp who="#sp.ThalerZoran">
                        <speaker>ZORAN THALER:</speaker>
                        <p>Hvala, gospod predsednik. Izgleda, da je srečno naključje, da sem ravno
                           ob pravem času dobil besedo. Glasoval bom proti temu predlogu, ker ni na
                           dnevnem redu in je to točka, ki bi morala biti posebej uvrščena na dnevni
                           red. Ostale argumente so povedali predgovorniki, ki so izrazili mnenja,
                           da bodo glasovali proti. Vendar pa moram v tem trenutku povedati nekaj
                           drugega.</p>
                        <p>Zadnja dva dni se počutim tiha, nemočna žrtev tistih, ki vodijo sestanke
                           skupščine, včeraj in danes. Namreč, dve leti in pol je danes od volitev,
                           točno na današnji dan, in točno v tem času nismo doživeli štetja glasov
                           na tak način kot včeraj. Menim, da, naš predsedujoči, na žalost je to v
                           našem zboru, gospod Toplak, rudimentarno makjavelistično vodi seje zborov
                           in skupno sejo zadnje dva dni. Ne govorim za prej, ampak za zadnja dva
                           dneva. To celo navaja, če se bo tako nadaljevalo, k sklepu, da bo morda
                           res najbolje prekiniti s to skupščino in čakati na volitve. Čeprav sem
                           rekel, da je veliko argumentov za to, da skupščina mora nadaljevati delo
                           do začetka dela Državnega zbora.</p>
                        <p>Tako da, ne vem kakšna je pot, ampak to se je očitno prikazalo pri zakonu
                           o obrestni meri in pri zakonu o lastnini bivših družbenopolitičnih
                           organizacij, kjer - to še ni bilo javno rečeno, je pa popolnoma jasno, da
                           LDS nima nikakršnega nepremičnega premoženja in ne govorim s tega
                           stališča - ampak vodenje, kakršnega smo doživeli včeraj in danes in ga
                           ves čas teh zadnjih 48 ur doživljamo, je nemogoče. Jaz sem dolgo časa
                           vztrajal v klopi, ampak v tem trenutku nisem mogel več.</p>
                        <p>Predlagam, da se najde pot, da pridemo do vodenja teh sej, ki bo bolj
                           objektivno in ki bo po godu večini poslancev oziroma, ki bo omogočalo
                           nadaljevanje sej te skupščine. Ne želim si takojšnjega odgovora izza
                           mikrofona predsedujočega. Prosim ga, da pride dol, kot vsi ostali
                           poslanci. Osebno kot poslanec nisem več pripravljen sodelovati v delu
                           zbora in skupne seje pod takim vodenjem. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Hvala lepa. Kar se tiče vodenja. Ne želi, kar se tiče vodenja, moram
                           odgovoriti s tega mesta. Kar se tiče vsebine odgovarjam s poslanskega
                           mikrofona. Velja isti odgovor, kot sem ga že dal gospodu Smoletu. Prosim,
                           ostanimo pri stvari. Poslanci samo utemeljujejo svoj glas, kako in zakaj
                           bodo glasovali glede predloga gospoda Stanka Buserja. Zavračam pa te in
                           podobne očitke. K diskusiji pozivam tako po vrstnem redu in imenih, kakor
                           jih tukaj navzoča sekretarka zbora zapisuje na list. Sledi gospod
                           Tomše.</p>
                     </sp>
                     <sp who="#sp.TomšeIvan">
                        <speaker>IVAN TOMŠE:</speaker>
                        <p>Hvala lepa. Sam se bom tega glasovanja vzdržal. Razloga za to je ta, da
                           ne bi želel sodelovati v morebitnem televizijskem razjasnjevanju, kako
                           sem slučajno tokrat glasoval, če bom ali ne bom pritisnil na tipko. Kajti
                           včeraj se je zame zgodil precedens, da se je z javnim razčiščevanjem
                           želelo zakriti tisto, kar je treba razčistiti. Razčistiti je treba, ali
                           je lastnina nekdanjih družbenopolitičnih organizacij lastnina sedanjih
                           strank ali ni, ne pa, ali smo včeraj za en glas premalo ali preveč
                           odtipkali.</p>
                        <p>To je razlog, da danes ne morem glasovati, kajti če bom pritisnil na
                           tipko ni nobene garancije, da bo jutri v časopisu objavljeno to ali ono.
                           Včeraj smo podprli nekateri način osebnega izjasnjevanja. Večina se ni
                           želela jasno izjasniti in ne bi bilo nobenih zapletov, če bi z osebnim
                           glasovanjem povedali svoj odnos do lastnine. Drugi razlog, prvi razlog je
                           tehnični, da moram biti vzdržan, kajti ob ponovnem pritisku na gumb bom
                           lahko ponovno kontroliran. Precedens se je zgodil včeraj, ne zaradi mene,
                           zaradi 240 poslancev je bil ta precedens včeraj odprt, ne na prostoru,
                           kjer je mesto razčiščevanja, ampak odprt je bil pred široko javnostjo.
                           Drugi razlog pa je, da ne morem glasovati niti za, niti proti, ker še ne
                           vem sklepa, ali bo ta skupščina zahtevala analizo vseh glasovanj in vseh
                           potvarjanj, ki so se dogajala v preteklosti, ko so se "selili glasovi" iz
                           enega zbora v drug zbor. In dokler se ne odločimo za definitivno, ali
                           želimo stvari za nazaj razčistiti ali ne, tako dolgo tudi za naprej nisem
                           več pripravljen sodelovati. Čakam na odločitev, ali smo pripravljeni
                           stvari med seboj razčistiti in ko bomo to pripravljeni razčistiti, se bom
                           odločil, ali bom za ali proti. Zaenkrat se bom vzdržal.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Naslednja je Sonja Lokar.</p>
                     </sp>
                     <sp who="#sp.LokarSonja">
                        <speaker>SONJA LOKAR:</speaker>
                        <p>Spoštovane kolegice in kolegi! V bistvu pod firmo proceduralnega
                           vprašanja sedaj razpravljamo o vsebinskem vprašanju in to ni najbolj
                           pametno. Morda bi bilo bolje, da smo o tem zanimivem političnem vprašanju
                           odprli posebno točko dnevnega reda. Ker je že tako kot smo se odločili,
                           bom utemeljila svoj glas.</p>
                        <p>Osebno verjamem v dobronamernost predloga dr. Buserja, kajti mnogi
                           poslanci v tem parlamentu so, žal, javno dali zgled neverjetne
                           samozadostnosti in samozaverovanosti, da ne rečem česa hujšega, na primer
                           neumnosti, sebičnosti in politične kratkovidnosti. Mislim, da so s tem
                           resno ogrozili ugled tega parlamenta in vseh nas. Toda, prepričana sem
                           tudi, da smo v SDP in upam da tudi v vseh drugih strankah te skupščine,
                           vendarle v večini poslanci, ki nam gre v resnici za življenjske interese
                           ljudi. Ogorčena sem, da se dva dni prepiramo zaradi nepoštenega ravnanja
                           12 do 13 poslancev tega parlamenta, da zato nismo zmožni za vse legalne
                           in legitimne večinske odločitve o preostalih dveh volilnih zakonih. Ta
                           čas nam stojijo takšni zakoni, ki zadevajo vsakodnevne interese dveh
                           milijonov ljudi. Stoji nam na primer socialnovarstveni zakon. Če ga ne
                           sprejmemo, prva posledica, ki se bo zgodila je ta, da bodo ljudje s 1.
                           januarjem, ki dobivajo sedaj pomoč pri stanarinah, ostali brez te pomoči.
                           Stari sistem smo razsuli in novega nismo postavili. To je naša
                           odgovornost, nas, ki delamo v tej skupščini in se ne moremo delati kot da
                           tega problema ne vidimo.</p>
                        <p>Stoji nam zakon o družinskih dajatvah. Z njim je ogrožena množica otrok,
                           katerih starši nimajo več za kruh in mleko in šolske knjige. Imamo zakon
                           o socialnih sodiščih. Na tisoče delavcev ne more izpravdati svojih
                           osnovnih pravic, mi pa tukaj rešujemo probleme, ki niso vredni, da
                           dvakrat kihneš zaradi njih. In nazadnje je tu zakon o soupravljanju in
                           lastninjenju podjetij.</p>
                        <p>Jaz sem prepričana, da ne moremo mirno gledati in dovoliti
                              <stage>(glasovi iz dvorane)</stage> - utemeljevanje mojega lasu, če
                           ste spregledali.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Prosim, poslanci samo utemeljujejo svoj glas. Kako in zakaj bo kdo
                           glasoval. Gre za konkreten predlog sklepa, ki je dan na glasovanje.</p>
                     </sp>
                     <sp who="#sp.LokarSonja">
                        <speaker>SONJA LOKAR:</speaker>
                        <p>Spoštovane gospe in gospodje! Ta skupščina je brez prevelike polemike in
                           brez velikih težav pred kratkim sprejela zakon o poslancih, s katerim,
                           tako pravi javnost, smo zase dobro poskrbeli. Ali bomo sedaj dovolili, da
                           ne poskrbimo tudi za tiste, ki si sami ne morejo pomagati? Sem proti temu
                           in zato glasujem proti temu, kar je predlagal dr. Buser in vas prosim,
                           prekinimo to nesmiselno polemiko in se lotimo pravega poslanskega
                           dela.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Poslanci samo utemeljujemo svoj glas. Pri utemeljevanju glasu ni replik.
                           Gospod Jožef Školč.</p>
                     </sp>
                     <sp who="#sp.ŠkolčJožef">
                        <speaker>JOŽEF ŠKOLČ:</speaker>
                        <p>Gospod predsedujoči, hvala. Jaz seveda protestiram, ker sploh glasujemo o
                           tem. Zdi se mi, da ste naredil eno od mnogih napak tudi s tem, ko ste
                           uvrstil predlog gospoda Buserja na glasovanje, preden smo razčistili
                           stvari okoli zakona; to bi bilo kvečjemu, če je vezan na zakon, o katerem
                           smo se pomotoma ali zanalašč sprli - o tem so mnenje deljena. Prepričan
                           sem, da je marsikomu do tega, da to skupščino čimbolj diskreditira in
                           zato se išče že dalj časa povod, da ne bi bilo treba sprejemati
                           odločitev.</p>
                        <p>Mislim, da bi vi, predsedujoči, morali izpeljati proceduro čisto normalno
                           najprej o zakonu, o katerem se prerekamo in predlagam, da o tem glasujemo
                           kot o dodatnem sklepu k temu zakonu, če ima s tem zvezo. Če pa nima,
                           potem bi predlagal, da se odpre o tem razprava, ne pa, da ni mogoča
                           razprava, ampak samo pojasnjujemo svoj glas. Tu se mi zdi, da ste nas
                           hote ali nehote hoteli prinesti okoli.</p>
                        <p>Moram reči, da tudi ta zeleni poštenjak ne loči med javnim in tajnim
                           glasovanjem. Javno glasovanje je z listki, ki jih imamo v stavbi
                           nekdanjega CK, bodisi s temi tipkami, ali z osebnim glasovanjem. V tem
                           pogledu je to vse javno glasovanje in vsaj ni smiselno protestirati proti
                           temu, da se nekoga kontrolira kako dela. Drugo je tajno glasovanje in to
                           je s tistimi skrinjicami in s komisijami.</p>
                        <p>Če je bila katerakoli zadeva sporna za nazaj, potem bi gospoda Tomšeta,
                           znanega poštenjaka v tej skupščini, prosil, da natančno pove, katera
                           odločitev je tista, ki je bila sporna in tudi vnaprej podpiram njegovo
                           pobudo, da se vse take stvari ponovno da pod lupo.</p>
                        <p>Če bomo tu notri naenkrat z eno potezo poskušali postaviti pod vprašaj
                           vse odločitve, potem bo to zelo hudo. Tista odločitev, ki je sporna, je
                           včerajšnja odločitev. Jaz sem že včeraj predlagal, da se poslužimo
                           tistega, česar smo se v tej skupščini že večkrat, da smo pač šli s tem
                           inštitutom nejasnega glasovanja. Če kdaj, potem je bilo včeraj to možno
                           narediti. Po eni strani je bilo prisotnih v skupščini zelo malo,
                           glasovalo jih je veliko več. Predsedujoči je ugotovil, da ni važno,
                           koliko jih glasuje, ampak je važno, če jih glasuje za več od polovice
                           tistih, ki so dejansko prisotni. Ni se pa logično vprašal, če mogoče niso
                           prisotni tudi tisti drugi, ki so glasovali proti in so bili vzdržani.</p>
                        <p>Zame je to misterij in na nek način se ne čudim. Osebno bi znal našteti
                           marsikoga, ne da bi gledal po kompjuterjih, ki se poslužuje teh metod,
                           ampak se nekako tega vzdržujem. Raje se poslužujem metode, da s temi
                           ljudmi, da jih ne poslušam, razen kolikor govorijo za tem mikrofonom, ker
                           tu se ni mogoče temu izogniti. Drugače se mi zdi, da je možnost, da se
                           tej vrsti ljudi izogne glasovanje. Jaz sem predlagal, da se ponovi to
                           glasovanje, da se pusti lučke na klopi, da gredo vsi tisti, ki niso
                           poslanci iz dvorane in bi videli, kolikor je prisotnih, hkrati bi pa prej
                           videli, koliko jih je bilo za, proti in vzdržanih - in to ni bilo
                           sprejeto. Kasneje se je zgodila ta znamenita zgodba s temi lučkami, z
                           levo in desno stranjo, ki na nek način pojasnjuje, ali odpira vprašanje,
                           kaj se je dogajalo, ampak vse to ne rešuje problema sprejema zakona.
                           Edini možen način, da ta skupščina konča svoj mandat je, da se vrnemo
                           nazaj k tistemu, kjer smo končali, okoli zakona.</p>
                        <p>Demokracija je, žali Bog, procedura. - Jaz, gospod Hobič, se vam
                           opravičujem, ker to predavam, vem,  da tudi ni lepo, da gre marsikomu na
                           živce; tudi vam gospod Tomše. <stage>(Pripomba iz klopi.)</stage> - Je v
                           toliko, ker se mi zdi smiselno pojasniti vse argumente, zakaj ni to, kar
                           je sedaj v predlogu, na mestu in kje je izhod iz te situacije, o kateri
                           je tudi gospod Buser razmišljal.</p>
                        <p>Treba se je vrniti na točko, kjer se je to podrlo, se sporazumeti okoli
                           tega, kakšno je bilo tisto glasovanje, ali je bilo jasno ali ne. O tem se
                           lahko zmeraj glasuje. Če se ugotovi, da je bilo jasno, potem imamo
                           današnje interpretacije predsednika skupščine in poslovniške komisije, ki
                           nedvoumno govorijo, kaj je to glasovanje pomenilo. Če sklenemo, da ni
                           bilo jasno, potem je treba glasovanje ponoviti in iti od tam naprej. V
                           takem vzdušju je mogoče glasovati tudi o predlogu gospoda Buserja.
                           Drugače je to ovinek, ki ne pomaga dosti tej skupščini. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Kar se tiče očitkov glede predsedovanja, zavračam očitke iz
                           istih razlogov, kot sem jih povedal prej gospodu Smoletu. Mi nimamo sedaj
                           razprave, ne polemike. Besedo ima, proceduralno, gospod Buser, ki je
                           predlagatelj konkretnega sklepa.</p>
                     </sp>
                     <sp who="#sp.BuserStanko">

                        <speaker>DR. STANKO BUSER:</speaker>
                        <p>Spoštovano predsedstvo, spoštovane kolegice, spoštovani kolegi! Vzel si
                           bom to poslančevo pravico, da bom ta svoj predlog umaknil. Lepa
                           hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. S tem smo zaključili to točko.</p>
                     </sp>
                  </div>
                  <div ana="#PAR.TDR" n="2">
                     <sp who="#sp.ToplakLudvik">
                        <p>Prehajamo na</p>
                        <p>
                           <title>2. TOČKO DNEVNEGA REDA, to je PREDLOG ZA IZDAJO ZAKONA O VLADI
                              REPUBLIKE SLOVENIJE, Z OSNUTKOM ZAKONA</title>,</p>
                        <p>kjer smo včeraj vodili razpravo.</p>
                        <p>Pred tem pa še nekaj. Zboru predlagam, da imenuje skupino za uskladitev
                           dnevnega reda, in sicer 5 članov. Ostali smo neusklajeni pri zakonu o
                           vladi. Slišim, da je predlagan gospod Žorž, Potočnik, Gerl je bil že
                           včeraj predlagan, pa Peršak in Potrč. Namesto Potočnika Šetinc -
                           dobro.</p>
                        <p>Torej so v usklajevalno skupino predlagani: Žorž, Šetinc, Gerl, Peršak in
                           Potrč.</p>
                        <p>Predlog dajem na glasovanje. Ugotovimo pa najprej navzočnost! Po naši
                           evidenci nas je navzočih 41.</p>
                        <p>Gospod Grabner želi besedo, prosim.</p>
                     </sp>
                     <sp who="#sp.GrabnerAlojz">
                        <speaker>ALOJZ GRABNER:</speaker>
                        <p>Spoštovano predsedstvo, spoštovani poslanci! Nisem pritisnil na gumb.
                           Zakaj? Ker še vedno nisem dobil odgovora na tisto vprašanje, ki ga je
                           prebral predsedujoči, in se je glasil: "Kdo nas v tej Skupščini
                           nadzoruje? Kako nas nadzoruje? Zakaj nas nadzoruje? In komu so dani ti
                           podatki na razpolago in v kakšne namene se lahko glasovalni rezultati
                           uporabljajo?</p>
                        <p>Dokler ne dobim tega odgovora na to vprašanje, tako dolgo se čutim v tej
                           Skupščini utesnjen, čutim se kontroliran, čutim se negotovega, ker mi je
                           jasno, da je s tem zadan zelo hud udarec, kar si je včeraj dovolil gospod
                           Potrč, parlamentarni demokraciji. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Očitno gospod Grabnar ni zadovoljen s tistim odgovorom
                           strokovnih služb. Vaše pravkar zastavljeno vprašanje, vprašanje, kakor je
                           bilo sformulirano, bomo poslali kot poslansko vprašanje oz. pobudo naprej
                           strokovnim službam in vodstvu Skupščine. <stage>(Oglašanje iz dvorane -
                              se ne sliši.)</stage>  Šef zbora je tukaj prejel in smo tudi
                           odgovorili. Naslovil je predsedniku Družbenopolitičnega zbora in pravi
                           sledeče (ponovno bom prebral):</p>
                        <p>"Podpiramo predlog poslanca Franca Potočnika, da moramo še danes
                           razčistiti, kdo nas kot poslance v tej Skupščini nadzoruje pri
                           glasovanju. Sprašujemo, na kakšen način nas nadzorujejo, komu so ti
                           podatki dostopni in kdo lahko s temi podatki javno manipulira? Dokler ne
                           bomo dobili odgovora na zastavljeno vprašanje, ne moremo več glasovati in
                           tako opravljati svojega dela v Skupščini Republike Slovenije."</p>
                        <p>Na danes zastavljeno vprašanje gospoda Potočnika in tukaj izglasovani
                           sklep, sem kot predsednik zahteval od strokovnih služb, tehničnih služb
                           Skupščine poročilo. Poročilo je bilo podano in ste ga prejeli na klop.
                           Jaz osebno sem danes zjutraj povedal, da nas spremljajo računalniško, sem
                           zvedel sinoči pri tretjem Dnevniku po televiziji prvič. Danes sem dobil
                           tudi odgovor strokovnih-tehničnih služb v Skupščini. Gospod Grabner s tem
                           odgovorom ni zadovoljen in jaz lahko to vprašanje samo posredujem vodstvu
                           Skupščine naprej. Sicer pa ugotovimo, ker je to tudi za mene osebno novo,
                           gospod Grabner. Odgovor smo prejeli; kdor ni zadovoljen z odgovorom, pač
                           lahko postavi naprej vprašanje in tako ga bom tudi jaz posredoval.</p>
                        <p>Prosim, da ponovno ugotovimo vsaj sklepčnost, da se lahko pogovarjamo! Ne
                           glasujemo, ampak ugotavljamo navzočnost! <stage>(34 navzočih.)</stage>
                           Ne, v dvorani nas je več!</p>
                        <p>Mi nismo sklepčni! Zdaj se lahko pogovarjamo, jaz pa ne vodim več seje,
                           ker nismo sklepčni. Zaključujem sejo, hvala!</p>
                        <p>(Kdor želi besedo, mikrofon je njegov.)</p>
                     </sp>
                     <stage type="time">(SEJA JE BILA <time to="1992-10-08T14:40:00"
                           xml:id="stage.t.8">PREKINJENA DNE 8.10.1992 OB 14.40 URI</time> IN SE JE
                           <time from="1992-10-14T10:25:00" xml:id="stage.t.9">NADALJEVALA
                           14.10.1992 OB 10.25 URI</time>.)</stage>
                  </div>
                  <div ana="#PAR.Prisot">
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Spoštovane poslanke, spoštovani poslanci, cenjeni gostje, spoštovani
                           predstavniki sredstev obveščanja! V skladu z dogovorom predsednikov vseh
                           treh zborov nadaljujemo najprej 47. sejo Družbenopolitičnega zbora, nato
                           pa bi začeli z 48. sejo zbora - po programu.</p>
                        <p>Za nadaljevanje današnje 47. seje zbora so se <title>opravičili</title>
                           mag. Rudi Šeligo, Marija Markeš, Franc Golija, dr. Andrej Capuder, Alojz
                           Peterle, mag. Viktor Žakelj in Izidor Rejc. Po podatkih službe je na seji
                           navzočih 50 poslank in poslancev.</p>
                        <p>Prosim, ugotovimo navzočnost. <stage>(47 navzočih.)</stage> Zbor je
                           sklepčen in nadaljujemo z delom.</p>
                     </sp>
                  </div>
                  <div ana="#PAR.Procedural">
                     <sp who="#sp.ToplakLudvik">
                        <p>Prvo kratka <title>obvestila</title>. Zboru predlagam, da bi glede na
                           dogovor predsednikov vseh treh zborov in zaradi usklajenega dela zborov v
                           okviru 47. seje zbora prioritetno obravnavali naslednje zadeve: najprej
                           bi obravnavali predlog zakona o najetju tujega kredita za nakup opreme za
                           potrebe Republiške uprave za zračno plovbo, nato bi prešli na točko
                           predlog za izdajo zakona o Vladi Republike Slovenije z osnutkom zakona.
                           Po obravnavi teh točk bi nadaljevali z obravnavo še ostalih nedokončanih
                           zadev sprejetega dnevnega reda 47. seje zbora, na to bi prešli na 48.
                           sejo zbora, okrog 16. ure pa bo skupna delovna seja, nato pa bi zbori
                           nadaljevali z obravnavo ostalih nedokončanih zadev, po skupni delovni
                           seji.</p>
                        <p>Ali se zbor strinja s takim načinom dela? Ima kdo pripombo na tak način
                           dela? Obveščam vas, da bo, po dogovoru vseh treh predsednikov, zbor z
                           nadaljevanjem sej nadaljeval še jutri, če danes ne bomo uspeli stvari
                           podelati, to je v četrtek 15.10.1992. Prosim za vašo prisotnost in
                           intenzivnost dela.</p>
                        <p>Delovna seja bo v zvezi s točkama predlog zakona o političnih strankah in
                           predlog zakona o politični kampanji; ta bo predvidoma, kot rečeno, okrog
                           16. ure. Družbeno-politični zbor ima glavni odmor ob 13.30 uri in bo
                           trajal 45 minut.</p>
                        <p>Glede točk dnevnega reda ste prebrali v obvestilu o nadaljevanju.</p>
                        <p>Gospod Buser želi besedo.</p>
                     </sp>
                     <sp who="#sp.BuserStanko">
                        <speaker>DR. STANKO BUSER:</speaker>
                        <p>Spoštovano predsedstvo, spoštovane poslanke in poslanci! Predlagam
                           razširitev dnevnega reda s točko, ki bi naj bila najprej obravnavana, in
                           sicer: razprava o informacijskem in varnostnem sistemu v Skupščini
                           Republike Slovenije. Zakaj to predlagam? Slišim, da namerava prevzeti
                           Ministrstvo za notranje zadeve vso varnostno službo, tudi v notranjih
                           prostorih Skupščine Republike Slovenije. Nadalje, da je predlog, da se
                           posekajo vsa drevesa v neposredni bližini Skupščine, da se montirajo -
                           ponoči - reflektorji in filmske kamere, zaradi varnosti, seveda. Nikjer
                           po svetu nimajo takšnega sistema v skupščinah, da bi ministrstvo oziroma
                           policija ministrstva za notranje zadeve varovala tudi notranje prostore
                           skupščine. To opravljajo v zunanjem delu izven skupščine, nikakor pa ne v
                           sami skupščini. To je glede službe varnosti.</p>
                        <p>Glede samega informacijskega sistema mislim, da je bilo zadnjič zadosti
                           zapetljajev in dovolj izgovorjenih besed tehtnih ali tudi drugačnih in da
                           je zato v redu, da naš zbor to obravnava in prosim predsednika, da da moj
                           predlog o razširitvi dnevnega reda na glasovanje. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Gospod Peršak.</p>
                     </sp>
                     <sp who="#sp.PeršakAnton">
                        <speaker>ANTON PERŠAK:</speaker>
                        <p>Samo eno pojasnilo preden se za nekaj odločimo, kar še ni - po mojem
                           mnenju - tako alarmantno. Včeraj je bil sestanek predsednikov zborov s
                           predsednikom Skupščine in je bilo tudi domenjeno, da se bo vodstvo
                           Skupščine, če lahko tako rečemo, opredelilo do tega predloga, oziroma do
                           tega vladnega odloka, ali kar že je, da bi na ta način varovali
                           Skupščino. Jaz predlagam, da res počakamo, ker je to stvar vodstva
                           Skupščine - predsednika skupščine in generalnega sekretarja - da bomo
                           videli ali se bo skupščina pogovarjala o takem režimu, ki sicer ni tako
                           edinstven; tudi v Strasbourghu, v parlamentu Evrope je tak režim kar
                           zadeva vstop v skupščino. Predlagam, skratka, da počakamo, da ne delamo
                           neke velike razprave in alarma prej, kot je nekaj res sklenjeno; ker še
                           ni sklenjeno.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Prosim, gospod Buser, prosim kratko in da ne bi preveč...</p>
                     </sp>
                     <sp who="#sp.BuserStanko">
                        <speaker>DR. STANKO BUSER:</speaker>
                        <p>Gospod predsedujoči, opominjate me na kratkost. Mislim, da sem vedno
                           kratek v svojih diskusijah, želim v njih tudi kaj povedati. Vsekakor se
                           ne strinjam s temi ugotovitvami gospoda Peršaka. Menim, da je parlament,
                           to že poudarjam ne vem kolikokrat, tisti, ki naj odloča o teh stvareh, ne
                           pa najprej vlada in potem nam vlada predlaga stvar. Kar sem bil obveščen
                           o teh stvareh in slišim, menim, da je dovolj tehtno, da lahko zbor te
                           stvari opravi in naloži vladi, oziroma da svoje mnenje vladi in tista naj
                           predlaga odlok, kako bo to opravljeno. Zato je prav, da najprej Skupščina
                           o tem odloča in šele potem Vlada. Vlada je izvršni organ, mi smo pa
                           zakonodajni organ - kolega Peršak; tega verjetno vam ni treba povedati.
                           Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Nedvomno je vprašanje aktualno in nedvomno bo treba o tem
                           vprašanju spregovoriti, posebej še z ozirom na sprejeto uredbo vlade, ki
                           v bistvu te stvari že ureja, vprašanje je samo časa, kdaj in kako. Pri
                           tem naj spomnim, da nedvomno gre za zanimivo vprašanje, nakar so nas pred
                           leti že opozarjali mnogi, da je Republika Slovenija bila takrat edina
                           država, kjer je pravosodni sistem in parlamentarni in računalniški sistem
                           navezan na policijskega. Ne vem, kako so te stvari danes urejene,
                           nedvomno pa je - gre za dokaj zanimivo vprašanje - in bo potrebno o tej
                           stvari sistematično spregovoriti. Predlog gospoda Buserja bo verjetno
                           terjal malo širšo razpravo. Glede gradiva, kar pripominja gospod
                           podpredsednik Peršak, je res, da ga nimamo. Danes smo prejeli nek odgovor
                           generalnega sekretarja Skupščine in zadnjič smo dobili gotova gradiva, o
                           katerih bi lahko razpravljali. Jaz bi brez nadaljnje razprave predlog
                           gospoda Buserja dal na glasovanje pa da čim prej začnemo z delom. Ocenite
                           pa, glede na stanje. Ugotovimo navzočnost. <stage>(53
                           navzočih.)</stage></p>
                        <p>Kdor je za predlog razširitve te seje?</p>
                        <p>Kdor je za, naj prosim glasuje. <stage>(28 poslancev.)</stage> Je kdo
                           proti? <stage>(4 poslanci.)</stage>  Se je kdo vzdržal? <stage>(17
                              poslancev.)</stage></p>
                        <p>Ugotavljam, da je z 28 glasovi za, 4 proti, 17 aktivno vzdržanimi predlog
                           sklepa sprejet.</p>
                        <p>Razširi se točka, kot 1. točka dnevnega reda te seje.</p>
                        <p>Še želi kdo besedo v zvezi z dnevnim redom? Prosim, Sonja Lokar.</p>
                     </sp>
                     <sp who="#sp.LokarSonja">
                        <speaker>SONJA LOKAR:</speaker>
                        <p>Vlada je javnost obvestila, da z devetnajstim poteče veljavnost
                           kolektivnih pogodb za družbene dejavnosti in gospodarsko infrastrukturo
                           ter da enostransko odpoveduje te kolektivne pogodbe. O tem svojem koraku,
                           o razlogih zanj, o tem, kako si predstavlja izhod iz nastale situacije,
                           vlada ni obvestila poslancev SDP, in kolikor je meni znano, tudi ne
                           poslanskih klubov drugih strank vladne koalicije, da o sindikatih sploh
                           ne govorim. S tem je že itak napeto socialno ozračje v javnosti postalo
                           še bolj zaostreno. Poslanci SDP in tudi vsi drugi v SDP vztrajamo, da se
                           ohrani resen partnerski odnos med vlado, sindikati in zbornicami.
                           Prepričani smo, da je treba enakopravno sporazumevanje med njimi
                           nadaljevati vse do sklenitve socialnega sporazuma, ki bo realistično in
                           pravično razdelil bremena izhoda iz krize.</p>
                        <p>Zato predlagam, da pod posebno točko dnevnega reda danes vlada javno
                           razjasni, zakaj je tako ravnala kot je in da tudi predloži parlamentu in
                           javnosti, kaj misli storiti, da se čim preje sklenejo nove kolektivne
                           pogodbe. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Samo malo, ne razumem dobro pri dnevnem redu, predlog točke dnevnega
                           reda.</p>
                     </sp>
                     <sp who="#sp.LokarSonja">
                        <speaker>SONJA LOKAR:</speaker>
                        <p>Predlog točke dnevnega reda je: pojasnilo vlade glede odpovedi
                           kolektivnih pogodb za družbene dejavnosti in infrastrukturo.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Slišali smo predlog gospe Sonje Lokar. Želi kdo o predlogu
                           razpravljati? Če ne, dajem predlog na glasovanje. Ugotovimo navzočnost.
                              <stage>(Navzočih je 54 poslancev.)</stage></p>
                        <p>Kdo je za predlog Sonje Lokar? <stage>(47 poslancev.)</stage> Je kdo
                           proti? <stage>(2 poslanca.)</stage> Se je kdo vzdržal? <stage>(Aktivno 1
                              poslanec.)</stage></p>
                        <p>Ugotavljam, da je predlog gospe Sonje Lokar o razširitvi dnevnega reda
                           izglasovan.</p>
                        <p>S tem je pravzaprav dnevni red razširjen za ti dve točki.</p>
                        <p>Prehajamo na</p>
                        <p>točko dnevnega reda gospoda Buserja.</p>
                        <p>Prosim želi gospod Buser besedo, vsebinsko, kot predlagatelj točke, ali
                           pa bi počakali, da se gradivo, ki ste ga prejeli, ki ga je generalni
                           sekretar dostavil, razmnoži in bi morebiti kasneje. <stage>(Pripomba iz
                              klopi.)</stage> Takoj, čim bo gradivo razdeljeno; pričakujem, ker gre
                           za tri, štiri strani, da bo razdeljeno v četrt ure.</p>
                     </sp>
                  </div>
                  <div ana="#PAR.TDR" n="5">
                     <sp who="#sp.ToplakLudvik">
                        <p>Prehajamo na</p>
                        <p>
                           <title>5. TOČKO DNEVNEGA REDA: PREDLOG ZAKONA O NAJETJU TUJEGA KREDITA ZA
                              NAKUP OPREME ZA POTREBE REPUBLIŠKE UPRAVE ZA ZRAČNO
                           PLOVBO</title>.</p>
                        <p>Predlog zakona je predložila v obravnavo Vlada Republike Slovenije.
                           Obravnavali so ga: Odbor za proračun in javne finance kot matično delovno
                           telo in Odbor za promet in zveze kot zainteresirano delovno telo, ki
                           podpira sprejem predloga zakona o najetju kredita za nakup opreme za
                           potrebe republiške uprave za zračno plovbo po hitrem postopku, matičnemu
                           delovnemu telesu, Odboru za proračun in javne finance, pa predlaga, da
                           podrobno prouči finančne vire pokrivanja stroškov iz proračuna Republike
                           Slovenije. Zakonodajno-pravna komisija je to prav tako uvrstila, vendar
                           ni obravnavala, ker ni bila sklepčna.</p>
                        <p>Predstavnik Vlade Republike Slovenije k tej točki je navzoč, je tukaj?
                           Ni. Želijo besedo poročevalci delovnih teles? Če ne, odpiram
                           razpravo.</p>
                        <p>Če ni razpravljalcev, prehajam na glasovanje. Amandmajev v zboru ni
                           videti, da bi bili vloženi. Gospod Kopač je dal v imenu odbora predlog
                           sklepa. Če dobro razumemo, kakšen značaj ima ta predlog sklepa in kaj to
                           pomeni, in sicer predlaga: Odbor predlaga zborom, da Vlado Republike
                           Slovenije zadolžijo, da do razprave na zborih predloži podrobno
                           obrazložitev, kako bo zagotavljala sredstva iz republiškega proračuna za
                           nakup opreme za potrebe republiške uprave za zračno plovbo in koliko
                           finančnih sredstev bo prispevalo oziroma bremenilo Ministrstvo za
                           obrambo? Če dobro razumem, predlaga gospod Kopač v imenu Odbora za
                           proračun in javne finance, da se preloži razprava iz tega, ker pravi: "do
                           razprave". Prosim.</p>
                     </sp>
                     <sp who="#sp.KopačJanez">
                        <speaker>JANEZ KOPAČ:</speaker>
                        <p>Spoštovani. Izgleda, da je nastala manjša napaka. Na odboru smo govorili,
                           da bi vlada do razprave ali pa v sami razpravi na sejah zborov to
                           pojasnila, kar je bilo potem kasneje navedeno, skratka o finančnih virih,
                           kar je bila pa tudi zahteva Odbora za promet in zveze, samo mi smo jo
                           potem kot sklep oblikovali. To je to. Sicer pa predstavnika vlade v tem
                           trenutku ne vidim. Je pa situacija takšna, da, ne glede na to, koliko se
                           to splača, ali ne splača glede na bodoče finančne vire, Slovenija, če
                           hoče to kontrolo nad svojim zračnim prostorom imeti, to potrebuje in bo
                           treba to plačati. Mislim sem samo, da bo Ministrstvo za promet in zveze
                           imelo kaj bolj natančno analizo o finančnih virih pokrivanja tega v
                           prihodnje. Pri tem bi rad poudaril to, da bi morda bilo zelo umestno, če
                           bi ministrstvo takšno analizo imelo, zato, ker se je ta zakon pripravljal
                           več kot pol leta in je na samem ministrstvu čakal na vladno proceduro dva
                           meseca in pol, kar kaže na določeno neresnost. Je pa res, da se z zakonom
                           sedaj v tem trenutku zelo mudi, ker je stvar tik pred realizacijo.</p>
                        <p>Če zbor meni, da bi bilo potrebno poslušati še to analizo o pokrivanju
                           finančnih virov v prihodnje, potem naj to predloži za danes na kasneje.
                           Sicer pa mislim, da tovrstne potrebe ni in predlagam, da se zakon
                           sprejme.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Kopaču. To pomeni, da smiselno odbor - gospod Kopač -
                           pomeni, da odbor odstopa, umika predlog sklepa. <stage>(Umika.)</stage>
                           Hvala. Kot predsedujoči umika predlog. Nadaljujemo.</p>
                        <p>Amandmaja ni in preidemo na glasovanje o predlogu zakona o najetju tujega
                           kredita za nakup opreme za potrebe republiške uprave za zračno
                           plovbo.</p>
                        <p>Ugotovimo navzočnost. <stage>(Navzočih je 52 poslank in
                              poslancev.)</stage></p>
                        <p>Kdo je za predlog zakona? <stage>(48 poslancev.)</stage> Je kdo proti?
                              <stage>(Nihče.)</stage> Se je kdo vzdržal? <stage>(5
                              poslancev.)</stage></p>
                        <p>Predlog je izglasovan.</p>
                        <p>Dalje. Odbor Skupščine Republike Slovenije za proračun in javne finance
                           predlaga zboru v sprejem naslednji sklep - ki je brezpredmeten - kakor
                           smo ga prej prečitali.</p>
                     </sp>
                  </div>
                  <div ana="#PAR.TDR" n="2">
                     <sp who="#sp.ToplakLudvik">
                        <p>Prehajam na</p>
                        <p>
                           <title>2. TOČKO DNEVNEGA REDA: PREDLOG ZA IZDAJO ZAKONA O VLADI REPUBLIKE
                              SLOVENIJE Z OSNUTKOM ZAKONA</title>.</p>
                        <p>Del razprave smo opravili že na seji 7.10.1992. Za razpravo so
                           prijavljeni še: g. Peter Bekeš, Nace Polajnar - je tukaj? Nace Polajnar
                           želi besedo, prosim? Pri zakonu o vladi, ste bili prijavljeni za
                           razpravo.</p>
                     </sp>
                     <sp who="#sp.PolajnarIgnac">
                        <speaker>IGNAC POLAJNAR:</speaker>
                        <p>Hvala lepa. Ob teh dnevnih redih, ko človek več ne ve, katera seja je na
                           sporedu, tudi ne ve, kdaj bo prišel na vrsto.</p>
                        <p>Pri zakonu o vladi je potrebno reči samo tole, kar mislim, da je tudi
                           bistveno sedajle ta hip: vprašanje zakaj, je vlada tako pozno prišla s
                           tem zakonom pred poslance. Vprašanje seveda je umestno zaradi tega, ker
                           sem prepričan, da pri zakonu o vladi ne bo mogoče tako hitro doseči
                           soglasja, kakršnega si seveda vsi želimo. Zakaj ga ne bo mogoče doseči?
                           Ker vendarle gre pri vladinem predlogu za bistveno drug koncept zakona,
                           ki naj opredeli, kako in kaj naj vlada dela, na kakšen način in se seveda
                           znatno razlikuje od tistega, ki ga tudi že poznamo, ki seveda predvsem
                           govori o manjšem številu ministrov in pa seveda tudi na popolnoma drug
                           način opredeljuje mesto vlade in pa tudi funkcioniranje vlade kot tudi
                           mesto in pa vlogo ministrov v vladi.</p>
                        <p>Krščanski demokrati smo prepričani, da je koncept, ki ga je ponudila
                           vlada, nesprejemljiv. Nesprejemljiv že zaradi tega, ker v bistvu
                           nadaljuje tisto, kar smo imeli sedaj, samo da nekatera ministrstva krči.
                           Po tej logiki bi pač lahko število ministrstev še skrčili, ali pa bi jih
                           celo povečali, ker nisem prepričan, da bi v tej konstelaciji sil, v
                           kakršni sedaj smo, prišli do nekega soglasja, koliko ministrstev rabimo
                           oz. koliko ministrstev sploh kdo hoče imeti; ker vedno se bo pojavil kdo,
                           ki bo zatrjeval, da je potrebno še to in ono ministrstvo. Ta koncept, ki
                           ga je ponudila vlada v bistvu prav odpira to možnost nadaljnjega
                           kupčkanja in pa dogovarjanja, koliko ministrstev bi vsi skupaj, ali
                           stranke še želele, da bi bili potem vsi skupaj zadovoljni. Koncept, ki ga
                           pa predlaga seveda druga stran oz. ki tudi kroži, neuradno še, pa
                           vendarle stvari postavlja popolnoma drugače in tam preprosto ni mogoče
                           trgovati, koliko ministrstev bi kdo še hotel, ampak gre za to, da je tam
                           stvar utemeljena na popolnoma drugih razlogih, ki se nam zdijo tudi edini
                           racionalni.</p>
                        <p>Zato seveda tega koncepta ne moremo podpirati, prepričani pa smo, da ga
                           je mogoče dograditi oz. toliko popraviti, da bi potem odbili predlog, ki
                           bi bil sprejemljiv ali tudi blizu tistim rešitvam, ki so ponujene v
                           tistem drugem gradivu.</p>
                        <p>Pomembno seveda ob tem je pa tole vprašanje. Ali je mogoče sedaj ta zakon
                           res dovolj hitro sprejeti? In drugo vprašanje, ki se pa tudi odpira oz.
                           na katerega bi pa mi radi tudi imeli odgovor pa je, ali vlada istočasno,
                           ko pripravlja zakon o Vladi Republike Slovenije, pripravlja tudi zakon o
                           državni upravi. Ker se nam zdi, da bi morali istočasno, zlasti če bo v
                           predlogu zakona ponujena rešitev, ki bi bila za nas bolj sprejemljiva,
                           potem imeti vsaj osnutek zakona o državni upravi, ki bo nakazoval, na
                           kakšen način bodo potem ministrstva v resnici sestavljena in kako bodo
                           delovale potem tiste upravne strukture, ki bodo stale, recimo, za
                           ministrstvi.</p>
                        <p>Tako da mi zahtevamo, da vlada ob predlogu tega zakona pride z osnutkom
                           zakona o državni upravi. In še enkrat vprašanje, zakaj vlada tako pozno
                           prihaja s tem zakonom, tako pozno in to s tako pomembnim zakonom, ker smo
                           prepričani, če tega zakona ne bomo sprejeli do volitev, potem bo vsakdo,
                           ki bo sestavljal novo vlado, že na začetku onemogočen. Zamislite si, da
                           bi koalicija, ki se bo sestavila po volitvah, sestavila vlado po sedanjem
                           sistemu  in potem bi morala sredi svojega vladanja spremeniti to vladno
                           strukturo. Ta sprememba bi bila seveda zelo huda, to bi bil neke vrste
                           potres v taki koaliciji in ne verjamem, da je katera od strank
                           pripravljena iti v vlado s takim zakonom, ali pa če morda misli, da bi
                           tisti zakon potem zdržal kar cel tisti mandat. Mi, seveda, smo
                           prepričani, da s tem zakonom ni mogoče iti na nove volitve in zato seveda
                           bomo storili vse, da ta zakon o vladi dobimo, obenem seveda pa nismo
                           povsem prepričani, da bo vlada sposobna tako hitro pripraviti ustrezen
                           predlog zakona. Tule ne bi jaz valil nobene krivde na parlament, ampak
                           zgolj na vlado, ki je prepozno vložila ta zakonski tekst. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Še kdo? Gospod Peter Bekeš je prijavljen še od zadnjič.</p>
                     </sp>
                     <sp who="#sp.BekešPeter">
                        <speaker>PETER BEKEŠ:</speaker>
                        <p>Gospod predsednik, spoštovane kolegice, spoštovani kolegi! Osnutek oz.
                           predlog za izdajo zakona o vladi z osnutkom predstavlja korak naprej - ne
                           samo v formalnem, tudi v vsebinskem smislu - od osnutka, ki smo ga
                           spomladi tukaj obravnavali in ki je bil deležen nekaterih kritičnih
                           pripomb. Premik ni samo v redukciji za približno tretjino obsega
                           normativnega teksta osnutka, ampak tudi v nekaterih vsebinskih rešitvah.
                           Mislim, da so funkcije vlade na račun redukcij manj jasno opredeljene. To
                           seveda ne pomeni, da se zavzemam za vračanje teksta osnutka, ki smo ga
                           pred pol leta obravnavali, ampak za to, da se v nadaljni fazi - podobno
                           kot je tukaj že predsednik skupščine profesor Bučar predlagal - zelo
                           jasno izčisti koncept delovanja vlade, kakeršen je v ustavi Rrepublike
                           Slovenije predstavljen. Če dovolite, bi pri tem moral opozoriti, da
                           razprave, ki smo jih tukaj v zvezi z osnutkom poslušali, kažejo, da še
                           nismo v celoti sprejeli razlikovanja med parlamentarnim sistemom -
                           kakršnega določa nova slovenska ustava in vlogo vlade v takem sistemu -
                           ter skupščinskim sistemom, ki je pač v neki zelo specifičnih obliki
                           deloval v zadnjih desetletjih v Sloveniji. Namreč, vrsta argumentov, ki
                           smo jih tukaj poslušali, je v bistvu pomenila obrambo izhodišč
                           skupščinskega sistema; se pravi sistema, ki temelji na  načelu enotnosti
                           oblasti, sistema, v katerem je izvršna veja oblasti dejansko odgovorna,
                           ali pa celo inkorponirana (kot je to v Švici) v samo zakonodajno telo. V
                           Švici je recimo Zvezni svet v položaju stalnega odbora, stalnega
                           delovnega telesa zakonodajnega organa, to se pravi švicarske zvezne
                           skupščine. Ti argumenti seveda nimajo ustavne podlage. Tega ne govorim
                           zaradi umetnega vzbujanja neke politične polemike, ampak preprosto zato,
                           ker mislim, da je treba, zlasti pri takih organizacijskih zakonih,
                           operirati z dejstvi, z zelo jasnimi dejstvi, ker nas edino tako izhodišče
                           lahko pelje do tistega potrebnega konsenza, ki bo omogočil sprejem zakona
                           in uveljavitev ustavnih izhodišč v zakonodaji, kar je eno izmed temeljnih
                           načel našega sistema, se pravi načelo ustavnosti. Toliko bi k temu na
                           splošno rekel.</p>
                        <p>Zato jaz v načelu v celoti soglašam s tistimi temeljnimi izhodišči, ki
                           jih je zadnjič v razpravi predsednik Bučar tukaj predstavil. Seveda pa
                           načelno soglasje ne zadošča. Pri koncipiranju vlade, njenega zakonskega
                           položaja, njenega razmerja do parlamenta in do drugih vej oblasti, bomo
                           pač morali izhajati iz tistih specifik, ki so zdajle za Slovenijo
                           značilne. Tudi če smo optimisti in pričakujemo (za kar mislim, da res ni
                           nobenih razlogov), da bo lastninska zakonodaja  hitro sprejeta, bo sama
                           ta zakonodaja povzročila nastanek dokaj velikega javnega sektorja
                           gospodarstva. In tudi po lastninskem prestrukturiranju bo gospodarstvo še
                           vedno, bolj kot je to normalno v državah z dolgo tradicijo tržnega
                           gospodarstva, še nekaj časa vezano na različne interventne posege države.
                           To seveda ne pomeni, da jaz želim vplivati na zvečevanje teh posegov, na
                           takšno zakonsko ureditev, ki bi to stimulirala. Vendar je to realnost, ki
                           jo bo možno samo postopoma, če se želimo izogniti lomom v gospodarstvu in
                           neljubim socialnim posledicam, ki bi iz tega izhajale; skratka, to
                           realnost bo treba postopoma spreminjati. To bo ena pomembnih nalog vlade,
                           zato bo vlada na tem področju morala biti ustrezno organizirana.  In kar
                           zadeva organizacijo vlade na gospodarskih področjih bi jaz tukaj samo
                           želel ponoviti, da sem zagovornik integriranega resorja; to se pravi
                           upravnega organa, če hočete nekega gospodarskega super ministrstva, ki bi
                           bilo sposobno koordinirati, usmerjati, nadzorovati, skratka izvajati
                           upravne funkcije (no, s tem že zahajam pravzaprav v materijo zakona o
                           državni upravi, vendar so stvari povezane) in vsa pomembna dogajanja na
                           tem področju. Izjema, ki bi tukaj bila dopustna in ki jo osnutek
                           predvideva, je ohranjanje samostojnosti infrastrukturnega resorja prometa
                           in zvez - ne iz kakršnihkoli razlogov, ampak zato, ker sta ti dve
                           infrastrukturni področji izrazito nerazviti in bo morala Slovenija v
                           prihodnjih letih posebno velike (tudi  finančne in organizacijske)
                            napore vlagati v to, da zaostanke s primerjalnimi, razvitejšimi državami
                           vsaj za silo zmanjšamo. Tu ne gre samo za promet; poudarjam, gre tudi za
                           zveze, za sodobne zveze, brez katerih naše gospodarstvo ne bo moglo
                           delati.</p>
                        <p>Drug tak resor je resor kmetijstva; zaradi cele vrste specifik, ki so jih
                           v dosedanji razpravi kolegi poslanci že omenjali, in tudi jaz temu ne
                           nasprotujem.</p>
                        <p>Kar zadeva dve temeljni funkciji vlade, to se pravi vodenje politike in
                           pa vprašanje njene odgovornosti oziroma vseh tistih dejavnosti, s
                           katerimi mora zagotavljati, da se bo zakonodaja, seveda pa tudi ustavna
                           ureditev, skratka, da se bodo cilji, ki jih postavlja politika - in to
                           seveda tista politika, ki je legalno in legitimno  pridobila zaupanje
                           volivcev in je zastopana v parlamentu, skratka tista politika, ki jo
                           zakonodajna oblasti zastopa - uveljavljala, mislim, da bi bilo treba
                           nekatere stvari precizirati. V 6. členu je namreč kompromisna formula, ki
                           je predvsem nejasna. Ni jasno, ali je vlada tista, ki določa politiko ali
                           je vlada tista, ki določa izvajanje politike. Sintagma z naštevanjem še
                           nekaterih glagolov - vodi, usmerja, usklajuje - je tako narejena, da je
                           dvoumna.  V nadaljnji pripravi teksta bo treba te stvari razčistiti.</p>
                        <p>Kar zadeva odgovornost bi rad repliciral enemu od razpravljalcev (mislim,
                           da je dr. Pirnat, se opravičujem, če me spomin vara) umikam, skratka
                           nisem prepričan. Nekdo od razpravljalcev (razprava je bila prejšnji
                           teden) je govoril, da odgovornost vlade ni jasno določena. 7. člen zelo
                           jasno pove, da vlada je odgovorna za vodenje in izvajanje politike
                           države. Iz same logike parlamentarnega sistema je tudi jasno, kdo je
                           tisti, ki uveljavlja njeno odgovornost - te stvari so že v ustavi urejene
                           - to je državni zbor z instrumenti, ki jih ustava in zakon daje na voljo:
                           poslanska vprašanja, interpelacije in seveda kot najbolj radikalno
                           sredstvo nezaupnica v svoji konstruktivni obliki.</p>
                        <p>Zahteva za manj resorjev je tudi zahteva, ki smo jo v SDP postavili -
                           tukaj ne govorim samo v svojem imenu, govorim tudi v imenu poslanskega
                           kluba SDP - skratka zahteva, ki bi jo jaz nekoliko drugače formuliral:
                           zahteva po racionalno organizirani vladi, ki bo sposobna voditi
                           učinkovito politiko in skrbeti za učinkovito izvajanje te politike,
                           skratka, ki bo sposobna strateškega vodenja politike in hkrati
                           koordinacije upravnih resorjev, odgovornih za izvajanje te politike in za
                           druge upravne funkcije  na svojih področjih.</p>
                        <p>Velikost vlade za realizacijo takega cilja je pomemben faktor. Jaz se
                           pridružujem tistim mnenjem, da je v predloženem predlogu možno še kaj
                           povezati in reducirati, ker mislim, da na plenarni razpravi na zboru ne
                           moremo iti v detajle. Tudi v zvezi z nadaljnjimi predlogi, ki jih bom še
                           predlagal, predlagam, da se oblikuje skupina poslancev, po možnosti
                           tistih - zlasti v tem zboru smo trije, ki se profesionalno ukvarjamo s
                           temi stvarmi ali pa smo se ukvarjali, nekaj podobnega v nekaterih drugih
                           zborih - skratka, da bi to strokovno znanje, ki ga različne stranke
                           imajo, povezali, če seveda tako zaupanje dobimo, in dobili mandat za
                           koordinacijo priprav predloga, ki ga bo predlagatelj, Ministrstvo za
                           pravosodje, pripravilo. Skratka, zavzemam se za to - tu sem malo manj
                           radikalen kot so bili nekateri drugi, ker se zavedam, da ta zakon
                           potrebujemo zato, da bo nova vlada, ne glede na to kdo jo bo sestavljal,
                           lahko na sodobnih konceptualnih in organizacijskih izhodiščih začela
                           delati - da skušamo s skupnimi močmi preseči pomanjkljivosti tega
                           predloga.</p>
                        <p>Posebej bi se rad opredelil do vprašanja sistemizacije, ki je v nekem
                           drugem predlogu. Mislim, da je problem sistemizacije vendarle problem
                           vlade in problem njene odgovornosti za delovanje uprave in tudi problem
                           posamičnih resorjev. Parlament lahko na velikost zaposlovanja oziroma na
                           obseg poslovanja vpliva z zelo učinkovitim instrumentom, ki se ga bomo
                           morali očitno še naučiti v celoti uporabljati; to je proračun. Proračun
                           je instrument, ki omogoča to kontrolo. Urejanje sistemizacije z zakonom
                           bi pripeljalo do izredne rigidnosti na nekem drugem sektorju. Mi smo nek
                           rigiden sistem, ki je oviral razvoj in prilagajanje, že imeli in jaz se
                           rigidnosti bojim in zato take rešitve vnaprej odsvetujem.</p>
                        <p>Kar zadeva določbe, ki urejajo način delovanja nekaterih resorjev, ki se
                           po osnutku tega zakona ukinjajo, bi v zvezi z dosedanjim Ministrstvom za
                           borce rad to rekel: SDP bo podpirala tiste rešitve, ki bodo omogočile
                           učinkovito varstvo pravic udeležencev narodno osvobodilne vojne in drugih
                           osvobodilnih vojn za Slovenijo; tu prav gotovo sodijo zraven koroški
                           borci in seveda udeleženci lanskoletne osvobodilne vojne. V vsakem
                           primeru bomo podprli tisto organizacijsko obliko, ki bo vsebinske cilje
                           tega varstva zagotavljala. K tem ciljem seveda sodijo tudi tiste
                           obveznosti, ki jih je Republika Slovenija prevzela z osamosvojitvenimi
                           akti. To seveda ne pomeni, da bomo vztrajali pri ministrstvu pač pa pri
                           vsebinskih rešitvah.</p>
                        <p>Ker vodim Komisijo za nadzor zakonitosti nad delom varnostno informativne
                           službe, se moram takorekoč po dolžnosti dotakniti tudi 44. člena osnutka.
                           Moram reči, da to intenco v osnovi podpiram. Ta intenca ima podporo tudi
                           v komisiji. Komisija je že na 1. seji, pred dvema letoma in pol skorajda,
                           obravnavala to vprašanje in podprla to intenco. Bi pa želel v svojem
                           imenu opozoriti na eno stvar: kakršenkoli že bo organ, ki bo usmerjal, se
                           pravi strateško usmerjal in tudi operativno vodil  delo te službe, bo
                           vsaj v organu, ki bo odgovoren za strateško usmerjanje te službe nujno
                           zagotoviti navzočnost zastopnika vsakokratne opozicije. Namreč, službe s
                           posebnimi pooblastili, ki jim omogočajo poseg celo v nekatere sicer z
                           ustavo zajamčene pravice, so vedno v skušnjavah. In to je tudi skušnjava
                           vladajočih strank - to je splošen nauk, ki ga lahko potegnemo iz
                           dogajanj, ne samo pri nas ampak povsod v svetu - da to svojo moč, ta
                           svoja sredstva uporabijo zoper svoje šibkejše politične nasprotnike,
                           zoper opozicijo. In če želimo, da bo ta služba legitimna ne samo legalna
                           v svojem delovanju, je po mojem mnenju nujno zagotoviti ne samo formalno,
                           ampak dejansko učinkovito udeležbo opozicije pri strateškem vodenju te
                           službe. Drugo so pa operativne stvari. in drugo je seveda, in tega ne
                           kaže mešati, nadzor posebnega parlamentarnega telesa, ki ga bo prav
                           gotovo tudi Državni zbor moral imenovati.</p>
                        <p>Skratka, ob pripombah nisem omenil vseh pripomb, ki so v razpravi že bile
                           izrečene in se z njimi strinjamo, pa tudi nisem polemiziral z vsemi, s
                           katerimi se ne strinjamo. Mislim, da bi bilo ta osnutek potrebno in
                           hkrati možno konceptualno dograditi - tako da bo v svoji dograjeni
                           verziji kot predlog v večji meri sledil intencam, ki so po mojem v
                           predlogu za izdajo jasneje izražene, ki jih je tukaj predsednik Bučar
                           izrazil - in s tem omogočiti, da bi ta zakon sprejeli še v tem mandatu.
                           Hvala lepa za pozornost.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Bekešu. Za razpravo se javlja dr. Rajko Pirnat.</p>
                     </sp>
                     <sp who="#sp.PirnatRajko">
                        <speaker>DR. RAJKO PIRNAT:</speaker>
                        <p> Hvala. Najprej moram izreči kritiko vladi, da je umaknila predlog za
                           izdajo z osnutkom, ki ga je še takoimenovana Peterletova vlada vložila še
                           relativno zgodaj spomladi letos in ki je dajal možnost, da bi se v nekem
                           normalnem roku parlamentarnih razprav vsi problemi in vsa vprašanja, ki
                           so se pojavila, razčistila in da bi tako prišli do dobrega in
                           konsistentnega zakona. Namesto tega pa je vlada takrat zakon umaknila in
                           ga pol leta valjala naokrog po svojih krogih in zdaj je prišel nazaj,
                           izvirajoč seveda iz tistega koncepta, vendar slabši, ker so bile nekatere
                           določbe izčrtane in razširjena sestava vlade. Prav v zvezi s tem pa moram
                           povedati, da nujno potrebujemo zakon o vladi. Ne samo zato, kot nekateri
                           pravijo, da se izvoli  manjštevilna vlada po novem sistemu, pač pa tudi
                           zato, da vemo, v kakšna razmerja se podajajo kandidati za bodoče poslance
                           na teh volitvah in pa zato, da se že pred konstituiranjem novega
                           Državnega zbora utrdijo razmerja med Državnim zborom in vlado. Kajti prav
                           v tem vprašanju, med razmerjem med Državnim zborom in vlado, je jedro
                           problema tega zakona. Problem tega zakona ni v številu resorjev, ni v oz.
                           v mnogo manjši meri v vprašanju, ali je lahko poslanec tudi minister ali
                           ne, ampak v vprašanju, koliko je pri svojih tako pravnih aktih kot tudi v
                           materialnih dajanjih vlada vezana na Državni zbor in glede katerih
                           vprašanj je vezana. Tu je seveda cel kup vprašanj tako pri izdajanju
                           podzakonskih aktov, torej predpisov, kot tudi pri materialnih ukrepih in
                           zlasti pri oblikovanju in izvajanju politike.</p>
                        <p>Takoj moram poudariti, da ne delim mnenja tistih, ki menijo, da bi vlada
                           morala biti nekakšno izvršilno telo parlamenta, državnega zbora. Vlada je
                           izvršilna oblast, vrh izvršilne oblasti po našem sistemu; kajti
                           predsednik države, ki sicer tudi je neke vrste vrh in sestavni del
                           izvršilne oblasti, nima po ustavi skoraj nobenih pristojnosti. Tako, da
                           je vlada na ta način vrh izvršilne oblasti in mora biti relativno
                           neodvisna od Državnega zbora - ne more biti enostavno servis, izvršilni
                           servis Državnega zbora - in zato je treba ta razmerja natančno
                           utrditi.</p>
                        <p>Mislim, da je še vedno čas, da predloženi osnutek zakona, kot ga je
                           pripravila vlada, v eni sicer ozki, vendar strokovno jasno usmerjeni
                           razpravi, v to smer dopolnimo. Jaz zato celo podpiram ta predlog, ki ga
                           je dal kolega Bekeš, da se oblikuje neko delovno telo, ki naj pripravi
                           predlog zakona oziroma sodeljuje z ministrstvom pri pripravi predloga
                           zakona. To je pravzaprav meni vseeno in mislim, da bi bilo operativno
                           celo lažje, če neposredno piše zakon ministrstvo, medtem ko je to telo
                           neke vrste ping-pong, torej organ, ki bo razpravljal ta strokovna
                           vprašanja.</p>
                        <p>Menim, da temeljni koncept zakona, kot je predložen, ustreza, da je sedaj
                           pomanjkljiv zlasti pri razmerju med državnim zborom in vlado, kakor tudi
                           glede opredeljevanja razmerij med vlado in državno upravo, vendar pa ga
                           je v tem preostalem času do izteka mandata te skupščine mogoče dopolniti
                           in sprejeti.</p>
                        <p>V zvezi s tem je po mojem mnenju relativno manjši problem določitev
                           števila resorjev. Osebno sem sicer prepričan, da pod štirinajst ne bomo
                           prišli, ker številna vprašanja v tem času, v tem trenutku v Sloveniji
                           terjajo poseben resorni organ na tej najvišji ravni, torej vladni resor.
                           Nedvomno pa je absolutno nepotrebno imeti tri podpredsednike in v tem
                           delu je mogoče predloženi osnutek praktično samo zasmehovati, zakaj so se
                           pravzaprav odločili za to rešitev, ki je v bistvu, bi rekel, posnetek
                           sedanjega stanja, ta pa izvira iz napornega sestavljanja koalicijskih
                           vlad.</p>
                        <p>Prav tako je najbrž mogoče opustiti tri ministre brez listnice; to je
                           bila rešitev, ki je bila predvidena sicer v osnutku, ki ga je tudi že
                           naša vlada dala, vendar je sedaj, ko bo prišlo popolnoma do
                           preoblikovanja, torej tudi do novega Državnega zbora, najbrž nepotrebno
                           imeti tri ministre brez listnice. Gotovo pa, kot že rečeno, število
                           resorjev ne bomo uspeli spraviti pod štirinajst; morda kakšnega se da
                           ukiniti, ampak bistveno ne.</p>
                        <p>Tudi vprašanje, ali naj bodo ministri nujno člani Državnega zbora, ali
                           samo predsednik, ali pa naj bo tu določena celo inkompatibilnost, je
                           relativno manjšega pomena, čeprav se jaz zavzemam za to, da se to
                           vprašanje niti ne uredi, kajti dobro bi bilo, da imamo prepuščeni obe
                           možnosti. Bojim pa se, da zakon o poslancih v bistvu možnost, po kateri
                           bi poslanec lahko bil hkrati tudi član vlade, že izključuje iz
                           preprostega razloga, ker morata biti oba profesionalca. Ampak to je
                           stvar, ki jo lahko najbrž zakon o vladi še drugače uredi.</p>
                        <p>Kakor koli že, predlagam torej, da nadaljujemo delo na tem osnutku. Tu
                           sta sicer dve možnosti, jaz sem celo za hitrejšo, torej, da se na podlagi
                           razprave pripravi s sodelovanjem strokovne delovne skupine nov tekst, ki
                           pa bi bil formalno že predlog. Zlasti pa menim, da je treba nadaljevati
                           delo na tem zakonu in ne podpiram rešitve, da se vloži drugačen zakon; ne
                           glede na številne pripombe, ki jih imam glede vsebine, mislim, da bi to
                           samo zavleklo sprejemanje zakona.</p>
                        <p>Tudi jaz mislim, da je problem varnostno-informativne službe pomemben.
                           Podpiram izločitev iz Ministrstva za notranje zadeve. Menim pa, da je
                           treba že z zakonom o vladi problem skupščinskega nadzora, torej nadzora
                           Državnega zbora nad varnostno-informativno službo, urediti bolje. Ta
                           nadzor očitno - vsaj glede na primere, ki so sedaj prišli v javnost in ki
                           jih sedaj obravnava - ni bil ustrezen, da šele po neki javni aferi lahko
                           pride do podatkov o kršitvah, do katerih je očitno prišlo. Torej, ta
                           nadzor mora biti operativen in skupščinsko telo oziroma parlamentarno
                           telo, ki bo nadziralo varnostno-informativno službo, mora imeti tako
                           operativne možnosti, torej operativne strokovnjake, kot tudi pooblastila,
                           da brez najave samostojno izvaja ta nadzor in to brez sodelovanja
                           delavcev varnostno-informativne službe.</p>
                        <p>V glavnem pa opozarjam, da gre pri večini problematike zakona o vladi za
                           visoko strokovno problematiko do razmerja med Državnim zborom in vlado na
                           pravnem, in recimo, upravno tehničnem področju. Strinjam se pa tudi s
                           tistim, da je nemogoče, da bi Državni zbor kot zakonodajno telo, torej
                           sedež zakonodajne oblasti, neposredno določal notranjo organizacijo in
                           sistemizacijo tako vlade kot tudi ministrstev. Prvič že zaradi tega, ker
                           je tak način mnogo premalo fleksibilen, drugič pa zlasti zaradi tega, ker
                           se je vsaj ta parlament izkazal za relativno radodarnega z javnimi
                           financami in da mora biti pravi način, s katerim Državni zbor nadzira
                           vlado, proračun. Proračun je tisti akt, tisto dejanje, s katerim Državni
                           zbor določi meje rasti, če hočete, oziroma meje državne uprave in vlade
                           in nobene potrebe, niti najbrž nobene praktične možnosti ni, da bi se
                           spuščal v podrobna vprašanja notranje organizacije in sistemizacije.
                           Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa dr. Rajku Pirnatu. Za besedo se je javil gospod Marjan
                           Podobnik.</p>
                        <p>Še kdo? Prosim, gospod Podobnik, potem dr. Šešerko in Žarko Pregelj.</p>
                     </sp>
                     <sp who="#sp.PodobnikMarjan">
                        <speaker>MARJAN PODOBNIK:</speaker>
                        <p>Spoštovani! V Slovenski ljudski stranki smo prepričani, da je zakon o
                           vladi zelo pomemben zakon tudi zaradi sedanje popolnoma neučinkovite
                           vlade, pri čemer je resnici na ljubo, treba priznati, da verjetno večji
                           del te neučinkovitosti izhaja iz nesposobnosti ali neprimernega delovanja
                           nosilcev sedanje vlade. Prav zaradi pomena zakona o vladi se postavlja
                           vprašanje, zakaj vlada toliko časa ni prišla s svojim predlogom v
                           parlament. Sedaj smo v situaciji, ko se mudi, hkrati pa ni dopustno, da
                           bi sprejeli zakon, ki bi bolj ali manj le potrjeval sedanji koncept in
                           pomeni zgolj neuspešen poskus zmanjševanja števila članov vlade.</p>
                        <p>Tudi drugi koncept, ki se sedaj pojavlja, koncept dr.Bučarja, po našem
                           mnenju boleha za nekaterimi poenostavitvami, ki postavljajo pod vprašaj
                           uspešnost vlade po tem konceptu, če bi ga sprejeli, ne glede na to, da je
                           dejansko v tem drugem primeru število članov zelo zmanjšano. Samo omenil
                           bi nekaj vprašanj, ki se pojavljajo. Nekaj področij je praktično
                           izključenih, saj si ne predstavljamo, kako bi lahko delovali v okviru
                           tistih ministrstev, ki so predvidena. Konkretno: kmetijstvo, gozdarstvo,
                           prehrana, varstvo okolja, urejanje prostora; to so področja, ki jih v tem
                           konceptu dr.Bučarja ni in jih tudi v okviru teh ministrstev ne vidimo.
                           Zato menimo, v primeru, da bi obravnavali tudi ta drugi predlog, za
                           katerega menimo, da je kot osnova za obravnavo primernejši, morali
                           postaviti vprašanje, ali določene spremembe ali pa razširitve z določenim
                           številom članov. Namreč, ta področja, ki sem jih omenil, in verjetno jih
                           je še nekaj, bi verjetno moralo pokrivati določeno število članov
                           vlade.</p>
                        <p>Slovenska ljudska stranka bo tudi vnaprej konstruktivno delovala za
                           čimprejšnje sprejetje zakona o vladi in strinjam se z enim od
                           predhodnikov, da je enako potrebno čimprej sprejeti tudi zakon o državni
                           upravi, pri čemer pa menimo, da je potrebno z največjo resnostjo
                           obravnavati vse možne rešitve.</p>
                        <p>Sedanji vladni predlog za Slovensko ljudsko stranko ni sprejemljiv.
                           Osebno bom glasoval proti. Pripravljeni smo delovati in sodelovati v
                           ustreznih skupinah, če bi se na ta način skušalo poiskati ustreznejši
                           predlog oziroma predlog, ki bi, ob tem, ko bi prišel v parlament, že imel
                           tudi večjo podporo parlamentarnih strank. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Prosim, dr. Šešerko.</p>
                     </sp>
                     <sp who="#sp.ŠešerkoLeo">
                        <speaker>DR. LEO ŠEŠERKO:</speaker>
                        <p>Spoštovani! Kar zadeva reduciranje števila ministrstev se naša stranka
                           strinja, da je potrebno racionalizirati delo in izdatke ter obremenitve
                           davkoplačevalcev, vendar želimo opozoriti ne nekaj detajlov, ki so s tem
                           povezani.</p>
                        <p>Prvič. Zmanjšanje stroškov ni povezano samo z zmanjšanjem števila
                           ministrstev in ministrskih mest, ampak z racionalizacijo in z zmanjšanjem
                           stroškov in mest v celotni državni upravi. V toliko se strinjamo z že
                           omenjenim predlogom, da je potrebno čimprej pripraviti in predložiti tudi
                           zakon o državni upravi. Tu vidimo večjo možnost za racionalizacijo, kot
                           samo pri zmanjšanju števila ministrov. Skrčenje tega števila je gotovo
                           potrebno, ker so nekatera mesta čisto arhaična, preostala še iz koncepta
                           vlade, kakršen je bil zadnjih 10, 20 let, vendar pri tem ne vidimo nobene
                           možnosti, da bi se uveljavili tisti koncepti, ki predlagajo maksimalno
                           skrčenje za vsako ceno in pri tem vštevajo tudi skrčenje oziroma ukinitev
                           Ministrstva za varstvo okolja. Argument, ki je bil v zvezi s tem že
                           omenjen, da je varstvo okolja nekaj, kar je vključeno v delo vseh
                           ministrstev oziroma na vseh področjih, ni sprejemljiv. In sicer zato ne,
                           ker je varstvo okolja neko genuino področje, se pravi neko samostojno
                           področje, s samostojnimi koncepti, z nujno potrebno koordinacijo, z
                           razvojem novih konceptov. Možno ga je spodbijati tudi z druge strani.
                           Finance so ravno tako vključene v delo vseh ministrstev oziroma nobeno
                           ministrstvo ne more brez financ, pa kljub temu se ni nihče domislil, da
                           bi bilo treba to ministrstvo ukiniti itd. Tudi druga bi lahko po istem
                           postopku tu predstavljali.</p>
                        <p>Kar zadeva Ministrstvo za energetiko menimo, da je njegova ohranitev
                           smiselna (in sicer zaradi tega, ker je) ali vsaj ministrstva za
                           infrastrukturo, o katerem je bil govor. Zakaj? Zato, ker ustvarjanje
                           nekega velikega ministrstva za gospodarstvo bi pomenilo, da sta volk in
                           koza v istem čolnu. To je bilo tako v preteklih obdobjih, zato imamo
                           popolnoma zavožene nekatere globalne industrijske koncepte v Sloveniji,
                           zato imamo nekatere porabnike, ki se sami sploh ne morejo vzdrževati in
                           so nujno odvisni od podpore države. Te posamezne interese in ohranitev
                           slovenske infrasktrukture in na eni strani energetike, na drugi strani
                           cestnega in železniškega gospodarstva, je treba jasno ločiti. Če te
                           kompetence niso ločene, potem se vsak, ki vodi ta področja, nagiba k
                           temu, da si reče, bom iz levega žepa dajal v desnega, rezultat pa je, da
                           ni več jasnih računic in da se cene zidajo v nebo.</p>
                        <p>Kar zadeva tri podpredsednike nismo mnenja, da je nujno da se ohranijo ta
                           mesta, niti nismo mnenja, da je treba vzpostaviti tri mesta ministrov
                           brez listnice, čeprav bi eno mesto ministra brez listnice bilo smiselno,
                           ker bi dalo nek manevrski prostor tistemu, ki bo sestavljal naslednjo
                           vlado. Tu mislimo, da je smiselno, da ne ustvarimo nekega rigidnega
                           sistema, ki je v tem trenutku ustrezen, čez leto, dve, ko se bodo
                           pojavili novi problemi in zahteve po novih rešitvah, pa bodo težave, se
                           pravi, da bo treba spreminjati zakon.</p>
                        <p>Kar zadeva vodenje politike in strokovna znanja v ministrstvih je to
                           dvoje težko ločevati. Težko si je predstavljati, da bo nekdo opravljal
                           samo politično funkcijo vodenja in poslušal javno mnenje, nekdo drug pa
                           bo po strokovnih kriterijih reševal probleme. Tu mora priti do konsenza
                           in bistvo vlade je v tem, da ravno tak konsenz najde. Zato bo potrebno
                           naprej, da bodo za vsa ministrska mesta najdeni takšni kandidati, ki bodo
                           imeli maksimalno strokovno znanje. Ideja o državnih sekretarjih ima še to
                           slabo stran, da po nekem ovinku in na skrit način pomeni zelo veliko
                           povečanje vlade.</p>
                        <p>Kar zadeva področje sociale in družine smo mnenja, da je bolj smiselno,
                           da se to področje pregrupira v ministrstvo za delo in da se ohrani
                           ministrstvo za zdravstvo v čisti obliki. Tudi v tem primeru se ponavlja
                           tista zgodba o volku in kozi v istem čolnu.</p>
                        <p>Še glede varnostno informativne službe. Naše mnenje je, da je ta predlog
                           obstal na pol poti. V razvitih, kultiviranih deželah je področje policije
                           in področje informativnih služb ločeno. Ločeno mora biti zaradi tega, ker
                           ni smiselno, da so eksekutivni organi hkrati tisti, ki zbirajo podatke
                           (poleg drugih) o svojem lastnem delu. V primeru, da oni sami zbirajo
                           podatke o svojem lastnem delu so ti podatki prej ali slej pristranski in
                           zato je dobro, da sta ti dve službi jasno ločeni. Zakon to sicer
                           predvideva in smo tega veseli, ampak mislimo, da bi bilo boljše, da je ta
                           ločitev tudi v dikciji zakona čisto jasna, to pa pomeni, da se jasno
                           opredeli, da minister za notranje zadeve ne vodi, niti ne upravlja, ne
                           zahteva nobenih poročil, ne daje nobenih navodil tej službi, ampak da je
                           ta služba jasno vezana na neko drugo funkcijo. Ali je to predsednik
                           vlade, ali je to neka druga funkcija, o tem lahko razpravljamo. Mislimo
                           pa, da ni smiselno, da se v ministrstvu za notranje zadeve ta služba
                           ohrani; tudi organizacijsko ne. Zato ker organizacijska povezava, tudi če
                           je vodenje ločeno, prej ali slej ima konsekvence. To se je pokazalo tudi
                           z nadziranjem ali pregledom nad glasovalnim sistemom v naši skupščini.
                           Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Prosim, dr. Buser.</p>
                     </sp>
                     <sp who="#sp.BuserStanko">
                        <speaker>DR. STANKO BUSER:</speaker>
                        <p>Spoštovani! Strinjam se, kar je povedal gospod Šešerko. Vendar imam zelo
                           kratek predlog: da naj bi bilo ministrstvo za varstvo okolja ločeno od
                           urejanja prostora. Ravno tako kot oni izvajajo, da sta koza in volk v
                           istem čolnu, lahko tudi jaz s tega mesta dokazujem, da varstvo okolja in
                           dosedanje razpolaganje s prostorom, nista šla dobro skupaj in zato imamo
                           takšno stanje, kot ga imamo - in sta tudi volk in koza v istem čolnu.</p>
                        <p>Moj predlog je, naj bo ministrstvo za varstvo okolja, in to podpiram, naj
                           pa bo to ločeno od razpolaganja s prostorom; kar je sedaj združeno
                           skupaj. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Želi še kdo razpravljati?</p>
                     </sp>
                     <sp who="#sp.ToplakLudvik">
                        <speaker>DR. LUDVIK TOPLAK:</speaker>
                        <p>Tako kot volk in koza ne smeta biti v istem čolnu, tako tudi koza z
                           zeljem ne sme biti v istem čolnu. Gre za določena vprašanja. Ker sem že
                           diskutiral prejšnji teden bi želel še nekaj dopolniti, ne toliko
                           replicirati zelo zanimivim in strokovno zelo utemeljenim razpravam.</p>
                        <p>Gre za vprašanje ciljev. Mislim, da nam cilji zakona o vladi in funkcije
                           vlade sploh morajo biti opredeljeni. Glede na predloženi tekst osnutka bi
                           posebej poudaril, da mora biti vloga vlade bolj definirana. Gre za načelo
                           definiranosti ali pravne opredeljenosti. Drugič. Za načelo odgovornosti
                           in tretje, za načelo učinkovitosti, načelo ekonomičnosti in predvsem tudi
                           vprašanje političnosti ali nepolitičnosti.</p>
                        <p>Glede vprašanja definiranosti položaja vlade. Gre za dilemo, ki je bila
                           tu v razpravah iznešena, v predlogu, v vladnem materialu in osnutku ni
                           dovolj definirana. Čigav organ je vlada? Ali je to politični organ, kot
                           predlaga dr.Bučar, ali je to tudi izvršilno telo parlamenta, kar pravi
                           dr.Pirnat. Osebno menim, da je in mora biti oboje. Ne samo, da je v
                           načelu deklaratorno odgovorna parlamentu, mora biti izvršilno telo
                           parlamenta. Če parlament nima svojega izvršilnega telesa, potem je to,
                           kar smo zadnjič že govorili, en instrument, kot je rekel en minister
                           zadnjič na televiziji: malo cirkusa za javnost, za televizijo; parlament
                           pa to ne sme biti.</p>
                        <p>Parlament je, teoretično in praktično, fundamentalni organ, najvišji
                           organ v državi in organ, kot pravijo "rule making body" ali organ, ki
                           sprejema pravila. Ta organ mora imeti svoje izvršilno telo. To izvršilno
                           telo ne more biti samo gospod Herman s strokovnimi in tehničnimi službami
                           v parlamentu. Izvršilni organ in vrh izvršilnega organa parlamenta je
                           vlada in v tem smislu mora vlada odgovarjati parlamentu in odgovornost
                           mora biti definirana. Glede odgovornosti, gospod Peter Bekeš je poudaril,
                           vlada je ali ni odgovorna. Jaz sem zadnjič omenil, da po tem zakonskem
                           osnutku vlada ni odgovorna, bolje rečeno, ni dovolj odgovorna,
                           odgovornost ni dovolj definirana do parlamenta. Če hočemo imeti odgovorno
                           vlado, odgovornost mora biti definirana in tu mora biti opredeljenih
                           ekzaktno sedem elementov, sedem predpostavk odgovornosti. Če je en člen v
                           tej verigi pretrgan, verige ni in potem je pač vlada samostojen organ, ki
                           je sama sebi v namen, zlasti še, če zakon napiše in predlaga tako sama
                           sebi v prid.</p>
                        <p>Naslednje vprašanje je vprašanje učinkovitosti. Zakaj je vlada
                           učinkovita, je ali ni, in kako je vlada učinkovita, je praktično
                           vprašanje. Nekdo bi rekel praktično vprašanje, če nimamo kriterijev za
                           učinkovitost, za merjenje učinkovitosti in menim, da bi tudi kriteriji za
                           merjenje učinkovitosti morali biti malo jasneje opredeljeni.</p>
                        <p>Naslednje vprašanje je vprašanje ekonomičnosti, kadrovske in finančne.
                           Osebno bi lahko sedaj razpravljal obširno, če bi analiziral delo vlade v
                           zadnjih letih, pa tudi dalj časa za nazaj po vseh teh kriterijih, pa tudi
                           sedanje, ki se širi praktično nenasitno, nekontrolirano, pač tako, kakor
                           je v naravi ljudi - Petrovo načelo poznamo - da nimajo mere.</p>
                        <p>In seveda vprašanje političnosti vlade ali nepolitičnosti vlade.
                           Pripomniti moram, da so v sodobnih, da tako rečemo, demokracijah in
                           državnih ureditvah določeni resorji, ki so v principu nepolitični in
                           morajo biti v principu nepolitičnosti. In zato bom tudi predlagal kot
                           poseben in dodaten sklep temu cenjenemu zboru, da jih taksativno
                           naštejemo in to, se ve, so policija, vojska, pravosodje in državne
                           finance. Teh resorjev ne morejo voditi ljudje, ki so obenem vodilni
                           ljudje v političnih strankah. To je po naravi stvari, in ne glede na to
                           kdo bo jutri in katera stranka bo zmagala čez dva meseca; po naravi
                           stvari so pravosodje, policija, obramba in državne javne finance tisti
                           resorji, ki jih ne more in ne sme kontrolirati ena stranka, zlasti
                           vodilni ljudje v stranki ne. Ker če se temu tako zgodi, potem se zgodi
                           to, kar se je pri nas zgodilo in to, kar je v Italiji. V konsekvenci tega
                           je to virus, ali aids ali rak, ki mu ni konca in nihče nima moči,
                           verjetno rodovi, generacije ne bo imel nihče moči, da bi to bolezen v
                           določeni družbi izkoreninil. Dokazujejo to številni sistemi, v zadnjem
                           stoletju se je ta stvar pokazala.</p>
                        <p>Še nekaj pripomb. Mislim, da je predlog preveč napisan na kožo sedanji
                           vladi. To sem že zadnjič povedal, pragmatično, kot se temu reče danes.
                           Mislim, da moramo sprejeti sodobno koncepcijo četverne delitve oblasti,
                           vsaj v organizacijsko izvedbenem smislu, da se izognemo situaciji "volk -
                           koza in  koza - zelje". Gre tudi za nezdružljivost posameznih funkcij in
                           pri tem vendarle vezanost na določene mednarodne konvencije.</p>
                        <p>Jaz bi za ilustracijo omenil samo, ker smo že iz tega mesta veliko
                           razpravljali, npr. o upravi pri nas. Recimo, uprava ali agencija za
                           nuklearno varnost, ki mora biti praviloma na nivoju ali odgovorna
                           direktno po mednarodnih konvencijah najvišjim organom v državi, se pravi,
                           da mora imeti dostop direktno do predsednika vlade, predsednika
                           parlamenta in predsednika države. Ne more biti blokirana nekje v enem
                           internem resorju nekega ministrstva na tretjem nivoju. In če bo smel v
                           nujnih primerih kot direktor - pa kdorkoli je - uprave za nuklearno
                           varnost v določenih nujnih primerih intervenirati, mora imeti direkten
                           dostop, ne pa biti blokiran v smislu administrativne hierarhije nekje na
                           tretjem nivoju. Toliko, hvala lepa.</p>
                        <p>Konkretno imam predlog samostojnega dodatnega sklepa, da ministri,
                           odgovorni za resorje policije, obrambe, državnih javnih financ in
                           pravosodja ne morejo opravljati sočasno odgovornih funkcij v političnih
                           strankah. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Še gospod Žarko Pregelj ima besedo.</p>
                     </sp>
                     <sp who="#sp.PregeljŽarko">
                        <speaker>ŽARKO PREGELJ:</speaker>
                        <p>Spoštovani. Z osnutkom zakona o vladi nisem zadovoljen in ga zavračam.
                           Zavračam ga zaradi tega, ker je po mojem mnenju premalo sistematičen in
                           je zgolj posledica nekih trenutnih razmer, niti ne odgovarja
                           sistematično, kakšna je vloga vlade in kaj naj bi ta vlada bila. Že v 1.
                           členu je nekoliko nejasno povedano, da je to sicer organ izvršilne
                           oblasti, najvišji organ državne uprave. Verjetno bi kazalo poudariti, da
                           je odgovoren za svoje delo Državnemu zboru. Zastopam mnenje, da je lahko
                           vlada izvajalec tiste politike, za katero dobi v Državnem zboru
                           potrditev, le tako lahko neka skupina vlada, kajti Državni zbor je poleg
                           tega, da je najvišje zakonodajno telo, je tudi telo, ki opredeljuje
                           osnovno državno politiko.</p>
                        <p>Ta zakon je še vse preveč opredeljen k tistemu, kar smo včasih rekli
                           Izvršni svet Republike Slovenije. Slovenija ni več upravna enota neke
                           zveze, je država in tudi zakon o vladi mora biti temu prilagojen. Zato je
                           v tem zakonu kup nedorečenosti. Tako je npr. problematična tudi sama
                           kontrola dela vlade; zgolj ob polovici mandata je premalo. Vsaka vlada
                           položi račune pred parlament vsako leto ob obravnavi letnega proračuna
                           države in takrat naj bi bilo delo jasno analizirano in javnosti
                           predstavljeno. V istem členu manjkajo tudi - to je takšna čisto tehnična
                           zadeva - da pač "na zahtevo Državnega zbora" - naj bo dodano tudi
                           "poslanca Državnega zbora", kajti poslanci Državnega zbora bodo v bodoče
                           imeli veliko tehtnejšo vlogo, kot jo imamo mi danes in zato po mojem
                           mnenju ne more biti hkrati nekdo minister in poslanec državnega zbora. To
                           sta dve tako odgovorni funkciji, da se jih istočasno ne bo dalo
                           kvalitetno opravljati. Redki so tisti geniji in ljudje polni energije, da
                           bi lahko to zmogli.</p>
                        <p>Tako tudi zastopam mnenje, da je dovolj en podpredsednik. Za ministre
                           brez resorja pa mislim, da ni prostora oziroma trenutno ne vidim smisla
                           takega ministra. Namreč, minister v vladi je, po mojem mnenju,
                           predstavnik določene politike in vlada, če lahko deluje kot kabinet, ne
                           more biti ogromna. Vsi vemo, da je po načelih grupne dinamike, da je
                           lahko neko delo v okviru tima ali kabineta uspešno tam do števila
                           dvanajst, petnajst je pa tako visoka meja in vedno tista dva, ki sta več,
                           uhajata. Namreč, delo neke skupine, če hočemo, da je homogeno, mora biti
                           na neki določeni osebni ravni, na osebnem zaupanju in to je lahko le
                           skupina do te številke, ki sem jo preje omenil. To je stroka že zdavnaj
                           ugotovila.</p>
                        <p>Potem je zanimiv tudi tisti del zakona, ki govori o tem, da ima
                           predsednik in vsak član vlade pravico svoj odstop obrazložiti v Državnem
                           zboru. To je 20. člen. Po mojem mnenju</p>
                        <p>mora obrazložiti svoj odstop pred državnim zborom, kajti državni zbor ga
                           je na to mesto izvolil in ne more nekdo tako odstopiti, kot je sedaj v
                           navadi, da reče, da odstopi in se sploh ne pojavi na obravnavi; kajti to
                           je stvar odgovornosti in odgovornost je treba tudi, kadar jo oddaš, jasno
                           pred tistimi, ki so to naredili, tudi lepo obrazložiti.</p>
                        <p>Odgovornost ministrov je tudi premalo opredeljena. V 27. členu ni jasno
                           opredeljeno - komu; jasno da Državnemu zboru in predsedniku vlade.</p>
                        <p>Kar se tiče same sestave vlade, se pravi razporeditve ministrstev, jaz
                           mislim, da na podlagi enega samega člena s tako majhnimi podatki oziroma
                           tako površno obrazložitvijo v bistvu mi ne moremo odločati. Verjetno za
                           takšno odločitev, ki ima lahko izredno široke in pomembne posledice, je
                           potrebno nekoliko bolj ta zakon opremiti z dodatnimi gradivi. Osebno, kot
                           sem že preje omenil, se strinjam za skrčitev ministrstev. Nikakor pa ne
                           bi dopuščal takšnih vsebinskih nesmislov. Namreč del tistega, čemur
                           pravimo gospodarstvo, smo dali pod gospodarstvo oziroma pod gospodarske
                           zadeve, zunaj pa še vedno ostane del gospodarstva, kot recimo tudi
                           promet, tudi zveze so gospodarstvo, tudi urejanje prostora je
                           gospodarstvo in vsebinsko sploh ne sodi skupaj z varstvom okolja. Namreč,
                           ko bo uveljavljena nova zakonodaja o varstvu okolja, bo varstvo okolja
                           lahko imelo pristojnosti in ne bo zato potrebovalo nikakršnega dodatnega
                           resorja, ki je čisto gospodarske narave. Urejanje prostora pač
                           opredeljuje tiste posege, ki so neke gospodarske koristi v prostoru,
                           medtem ko varstvo okolja pa mora varovati okolje pred uničenjem, pred
                           zlorabo, pred prevelikim izkoriščanjem; in zato imeti v isti funkciji
                           enega človeka, to ne gre. Pride do nesporno negativnih posledic, kar je
                           lep dokaz sedanji minister za varstvo okolja in urejanje prostora.</p>
                        <p>Soglašam tudi, da se socialne zadeve, socialno varstvo, problemi družine
                           in tudi žensk, da se to združuje v ministrstvu za delo in socialne
                           zadeve, medtem ko naj bi ministrstvo za zdravstvo dejansko imelo funkcijo
                           tega ministrstva in eventualno, če bi prišlo do večje ožitve števila
                           ministrstev, kvečjemu tudi varstvo okolja.</p>
                        <p>Vsekakor je smiselno tudi združiti ministrstva za šolstvo in šport,
                           znanost in tehnologijo in mogoče tudi kulturo. Nedvomno pa ne more biti
                           poleg pravosodja uprava; uprava sodi v notranje zadeve.</p>
                        <p>V glavnem se podrobneje lahko o teh razdelitvah resorjev govori takrat,
                           sem že preje omenil, ko bomo imeli več podatkov, ko bodo ti podatki tudi
                           pravilno in bolje predstavljeni.</p>
                        <p>Dotaknil bi se še 34. člena, kjer v prvem stavku jasno piše, da z uredbo
                           vlada določa in vodi politiko države ter usmerja in usklajuje njeno
                           izvajanje. Tukaj notri je skrit  popolnoma nesprejemljiv namen. Vlada ne
                           more določiti državne politike, kajti najvišje telo, ki določa državno
                           politiko je parlament. Vlada lahko pripravi predlog politike, jo
                           predstavi v parlamentu in za to dobi podporo ali pa ne dobi podpore. Če
                           ne bomo delali po tem principu, se bodo dogajale stvari, kot so se
                           dogajale v zvezi s problemi meje s Hrvaško, kot so bili problemi v zvezi
                           s podpisom raznih mednarodnih pogodb, ko je v bistvu vlada pripravila
                           neko politiko, točneje poglej nek ožji resor in potem to poskušaj nekako
                           spraviti naprej. Za osnovne usmeritve državne politike je odgovoren
                           parlament, vlada je pa tista, ki je dolžna poiskati poti in način
                           izvajanja te politike; lahko jo tudi predlaga in s tem ko jo predlaga,
                           dobi mandat za izvajanje takšne politike - če je to sprejeto v
                           parlamentu.</p>
                        <p>Zanimiv je tudi 35. člen, ki govori o tem, da lahko vlada ustanovi razne
                           vladne službe. Kazalo bi vedeti, koliko je lahko teh vladnih služb,
                           verjetno bi bilo treba razmisliti, ali ne bi bilo primerno, da se
                           ustanavljanje teh vladnih služb prestavi v parlament in da parlament tudi
                           o tem odloča, kajti vsaka pretirana širitev pomeni, jasno, določeno
                           finančno obremenitev.</p>
                        <p>Soglašam s tistimi, ki so mnenja, da je potrebno varnostno-informativno
                           službo ločiti od notranjega ministrstva in da je to indirektno nekje pod
                           nadzorom predsednika vlade oziroma mogoče še kakšna druga rešitev. Hvala
                           lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Preglju. Še kdo želi razpravljati?
                              <stage>(Ne.)</stage> Hvala lepa, zaključujem razpravo k tej točki.
                           Prehajamo na opredelitev sklepov.</p>
                        <p>V skladu z dogovorom predsednikov vseh treh zborov predlagam, da
                           imenujemo skupino za pripravo vsebinskih usmeritev predlagatelju, delovno
                           skupino, ki bi s predlagateljem skupaj pripravila predlog zakona oziroma
                           predloge sklepov na podlagi te sicer tako široke razprave. Imam že pet
                           predlogov, sedaj že šest: Peter Bekeš, France Bučar, Rajko Pirnat, Zoran
                           Thaler, Ludvik Toplak in Žarko Pregelj.  </p>
                        <p>Sedaj bomo glasovali. Ugotovimo navzočnost. <stage>(Navzočih je 50
                              poslancev.)</stage> Vsak sme pritisniti trikrat na gumb, ker jih je
                           šest in glasovali bomo za tri po dogovoru s predsednikom. Vsak lahko
                           trikrat glasuje. Peter Bekeš, France Bučar, Rajko Pirnat, Zoran Thaler,
                           Ludvik Toplak in Žarko Pregelj. Vsak lahko pritisne na gumb trikrat.
                              <stage>(Navzočih je 50 poslancev.)</stage>  </p>
                        <p>Kdo je za dr. Franceta Bučarja? Oprostite še enkrat po vrsti. Gremo po
                           abecedi.</p>
                        <p>Kdo je za Petra Bekeša?   <stage>(27 poslancev.)</stage></p>
                        <p>Kdo je za dr. Franceta Bučarja?  <stage>(28 poslancev.)</stage></p>
                        <p>Kdo je za dr. Rajka Pirnata?  <stage>(25 poslancev.)</stage></p>
                        <p>Kdo je za Žarka Preglja?  <stage>(21 poslancev.)</stage></p>
                        <p>Kdo je za Zorana Thalerja? <stage>(22 poslancev.)</stage></p>
                        <p>Kdo je za dr. Ludvika Toplaka?  <stage>(26 poslancev.)</stage></p>
                        <p>Rezultati glasovanja:</p>
                        <p>1. dr. France Bučar z 28 glasovi,</p>
                        <p>2. Peter Bekeš, 27 glasov,</p>
                        <p>3. dr. Ludvik Toplak, 26 glasov,</p>
                        <p>4. dr. Rajko Pirnat, 25 glasov,</p>
                        <p>5. Zoran Thaler, 22 glasov in</p>
                        <p>6. Žarko Pregelj, 21 glasov.                                </p>
                        <p>Člani delovne skupine so: dr. France Bučar, Peter Bekeš in dr. Ludvik
                           Toplak.</p>
                        <p>Hvala lepa. Zdaj pa dajem na glasovanje še predlog sklepa, ki sem ga
                           naslovil na ta zbor kot poseben sklep, da se pri pripravi predloga zakona
                           upošteva sklep, da zbora zavzame sklep, da odgovorni ministri za področje
                           policije, vojske, pravosodja in javnih državnih financ ne morejo obenem
                           opravljati odgovornih vodstvenih funkcij v političnih strankah.</p>
                        <p>Najprej ugotovimo navzočnost. <stage>(Nekaj hodijo noter in ven.)</stage>
                           Prosim, ugotovimo navzočnost. <stage>(51 navzočih poslancev.)</stage></p>
                        <p>Kdor je za, naj prosim glasuje. <stage>(27  poslancev.)</stage> Je kdo
                           proti? <stage>(10 poslancev.)</stage>  Se je kdo vzdržal? <stage>(11
                               poslancev.)</stage></p>
                        <p>Ugotavljam, da je od 51 navzočih 27 glasov za, 10 proti in 11 vzdržanih
                           in predlog posebnega dodatnega sklepa je izglasovan.</p>
                        <p>Sedaj prekinjamo to točko. Roka nismo določili. Prosim, gospod Bučar.
                              <stage>(Iz klopi -  se ne razume.)</stage> Mi smo določili delovno
                           skupino in naš zbor v bistvu predlaga tej delovni skupini, da eksplicite
                           preberem: da  naj se v predlogu zakona upošteva predlog, da...
                              <stage>(Vmes tiho razlaga podpredsednik Peršak.)</stage> Predlog
                           sklepa o osnutku bo pripravila delovna skupina, ki pa naj upošteva pri
                           pripravi predlogov tega sklepa tudi tukaj izglasovan poseben sklep, ki bo
                           glasil, da se naj v predlog zakona  uvrsti določba, da odgovorni ministri
                           za resor policije, vojske, obrambe, državnih javnih  financ in pravosodja
                           ne morejo opravljati odgovornih političnih funkcij v strankah. Stvar je
                           jasna in zdaj je samo vprašanje roka, do kdaj bi to pripravili.
                           Predlagam, da se danes med opoldanskim odmorom dobimo za pol ure, da delo
                           ne bo trpelo.  Moramo se samo  uskladiti z imenovanimi delovnimi
                           skupinami tudi v drugih zborih.  </p>
                        <p>Zdaj to točko prekinjam. O predlogu bomo glasovali, ko bomo dobili tudi
                           odgovor drugih zborov, kdaj se delovna skupina sestane. Prekinjamo to 2.
                           točko.</p>
                     </sp>
                  </div>
                  <div ana="#PAR.TDR" n="3">
                     <sp who="#sp.ToplakLudvik">
                        <p>Prehajamo na</p>
                        <p>
                           <title>3. TOČKO DNEVNEGA REDCA: PREDLOG ZAKONA O SOCIALNEM
                              VARSTVU</title>.</p>
                        <p>Ta zakon je predložila v obravnavo Vlada Republike Slovenije. Obravnavali
                           so ga Odbor za delo, zaposlovanje in socialno politiko kot matično
                           delovno telo, Komisija za žensko politiko kot zainteresirano delovno
                           telo, Komisija za vprašanje invalidov kot zainteresirano delovno telo ter
                           Zakonodajno-pravna komisija, ki je menila, da kljub temu, da je bil zakon
                           obravnavan v normalnem trifaznem postopku, se je pri predlogu zakona
                           odprlo načelno vprašanje prenosa nalog z občine na državo. Komisija je
                           imela pripombe sistemske narave in je zato predlagala, naj predlagatelj
                           pripravi nov predlog zakona. Komisija za družino je podprla predlog
                           zakona. Prejeli smo tudi amandma Zveze svobodnih sindikatov. Poslanka
                           Sonja Lokar je predložila amandmaje k devetim členom, poslanka Metka
                           Mencin je prav tako predložila amandmaje k enajstim členom, poslanec
                            Franc Tomšič predlaga amandmaje k dvema členoma in poslanka Spomenka
                           Hribar k šestim členom. Vlada Republike Slovenije se je do navedenih
                           amandmajev že opredelila. Predstavnik vlade k tej točki, je Franc Imperl,
                           namestnik ministra za zdravstvo, družino in socialno varstvo.</p>
                     </sp>
                     <sp who="#sp.ImperlFranc">
                        <speaker>FRANC IMPERL:</speaker>
                        <p>Gospod predsednik, spoštovane poslanke in poslanci! Pred vami je končno
                           predlog zakona o socialnem varstvu. Predlagatelj je ob pripravi predloga
                           zakona upošteval in proučil vse pripombe vseh treh zborov na osnutek tega
                           zakona,  ravno tako je upošteval predloge in mnenja odborov ob pripravi
                           osnutka. Predlagatelj je prav tako skrbno proučil tudi pripombe drugih
                           skupščinskih teles, poslanskih klubov, sindikata, invalidskih
                           organizacij, različnih strokovnih društev, skupnosti socialnih zavodov
                           Slovenije, centrov za socialno delo itn. Ob tej priliki se želi
                           predlagatelj zahvaliti za to celotno angažiranje.</p>
                        <p>Predlagatelj ocenjuje, da je bila večina pripomb in predlogov izredno
                           konstruktivnih.</p>
                        <p>Z zakonom vzpostavljamo sodoben sistem socialnega varstva tistih, ki si
                           zaradi različnih razlogov, na katere ne morejo vplivati, ne morejo
                           zagotoviti sredstev za preživljanje oziroma ne morejo sami preseči svojih
                           osebnih stisk in težav. Pri reševanju teh težav bodo kot enakopravni
                           partnerji sodelovali državni in zasebni sektor ter celotno področje
                           samopomoči in dobrodelnosti. Ljudem v stiskah bodo na voljo različni
                           izvajalci in različni programi, kar naj bi po pričakovanjih predlagatelja
                           prispevalo k večji strokovnosti in zdravi ustvarjalni konkurenci. Mogoče
                           se vam bo zdelo, da vse to ni v skladu z dokaj obsežnim gradivom, ki je
                            priloženo, namreč obsežno gradivo z obsežnimi amandmaji. Moramo
                           pojasniti, da je večina teh amandmajev, ki jih vlada predlaga, nekako
                           povzetek pripomb Zakonodajno-pravne komisije, ki  le teh ni oblikovala v
                           amandmajski obliki in je potem vlada to storila, so pa predvsem
                           pravno-tehnične narave. Drugi del amandmajev, ki so jih predložili
                           poslanci, poslanski klubi ali skupščinska telesa pa ne zajemajo sistema,
                           ki ga zasleduje predlog zakona so se spet na posameznih skupščinskih
                           odborih zadovoljivo rešili.</p>
                        <p>Večina predlaganih amandmajev, ki jih vlada ne sprejema, predlagatelji pa
                           so napovedali njihov umik, se je nanašala na dve področji: prvo so
                           socialne službe v podjetjih, zavodih in pri drugih delodajalcih in drugo,
                           varstvo osebnih podatkov. Kar zadeva prvo smo skupno ugotovili, da država
                           ne more zakonsko zavezati podjetij in drugih  nedržavnih subjektov, da
                           morajo izvajati določene storitve, ki jih sicer zagotavlja država preko
                           javne službe, da pa so dolžna, torej podjetja zavodi in drugi
                           delodajalci, zagotoviti izvajanje posebnih oblik pomoči za zaposlene.</p>
                        <p>Kar zadeva varstvo osebnih podatkov. Problematiko varstva teh podatkov je
                           predlagatelj še posebej proučil in sam vgradil v predlog zakona še
                           dodatne mehanizme, ki preprečujejo morebitne zlorabe, kar je bila tudi
                           osnovna intenca predloženih amandmajev.</p>
                        <p>Ob koncu pa še to. Kot vam je znano, je Zakonodajno-pravna komisija,
                           glede na pripombe sistemske narave, ki sta jih izrazila dva poslanca,
                           predlagala, naj predlagatelj pripravi nov predlog zakona. Iz poročila k
                           predlogu zakona o socialnem varstvu te komisije je razvidno, da gre tu za
                           mnenje, da ni ustavne podlage za predlagane določbe, to gre za 43. in
                           119. člen, po katerih država zagotavlja javno službo na področju
                           socialnega varstva. Isto poročilo tudi navaja, da se komisija o tem
                           vprašanju ni opredelila in zato predlaga, naj predlagatelj to ponovno
                           prouči. Glede na to, da gre v istem poročilu za dve bistveno različni
                           pobudi, je predlagatelj upošteval to slednje in podal svojo obrazložitev
                           na Odboru za delo, zaposlovanje in socialno politiko.</p>
                        <p>Ustavna podlaga za ureditev v 43. in 119. členu zakona o socialnem
                           varstvu oziroma za porazdelitev nalog med državo in občino je podana v
                           prvem odstavku 140. člena ustave Republike Slovenije in 3. členu
                           ustavnega zakona za izvedbo ustave Republike Slovenije. Po prvem odstavku
                           140. člena spadajo v pristojnost občine lokalne zadeve, ki zadevajo samo
                           prebivalce občine. Predlagatelj je kot izključno lokalne zadeve s
                           področja socialno varstvenih storitev ocenil le osebno pomoč in pomoč
                           družini na domu. Predlagatelj meni, da je tudi prva socialna pomoč sicer
                           lokalne narave, vendar meni, da je vsled dejstva, da se z zakonom uvaja
                           šele kot storitev iz okvira javne službe, potrebno najprej vzpostaviti
                           mrežo za izvajanje prve socialne pomoči, zagotoviti enak nivo izvajanja
                           storitev po državi in usposobiti kadre. Zaradi vseh teh razlogov
                           predlagatelj meni, da ni smotrno to poveriti, kljub lokalni naravi te
                           storitve, prvo socialno pomoč občini in njenim lastnim virom
                           financiranja. Podobni razlogi so tudi za pomoč družini na domu. Mrežo
                           izvajalcev institucionalnega varstva otrok in mladostnikov zaradi
                           povečanega družbenega interesa vseskozi zagotavlja država in se v tem
                           pogledu ureditev v predlogu zakona o socialnem varstvu, glede na ureditev
                           v zakonu o socialnem skrbstvu, ni spremenila.</p>
                        <p>Pač pa je predlagatelj s predlogom zakona tudi institucionalno varstvo
                           starih potegnil v okvir javne službe, za katero mrežo zagotavlja država.
                           Poudariti je potrebno dejstvo, da se domovi za starejše čedalje bolj
                           razvijajo v nekakšne parabolnišnične zavode z zahtevnimi aparaturami in
                           opremo, zaradi česar občine z omejenimi finančnimi viri že dolgo ne
                           morejo več samostojno oblikovati mreže zavoda. Vzpostavitev mreže pa tudi
                           financiranja institucionalnega varstva starih iz republiškega proračuna
                           zagotavlja izenačitev pogojev za to storitev glede na potrebe in ne glede
                           na finančne zmožnosti občine. Za tako ureditev se je nenazadnje zavzemala
                           tudi večina občin. Ob zgoraj navedenem velja poudariti, da je taka
                           ureditev, kot jo ponuja predlog zakona o socialnem varstvu, narekoval
                           tudi zaenkrat še popolnoma nejasen koncept občine, ki se glede na
                           dosedanjo razpravo bolj nagiba k občini kot nekdanjemu krajevnemu uradu
                           in ne k občini tako kot je sedaj. Razdrobitev javne službe na 200 ali več
                           občin, ob dveh milijonih prebivalcev Slovenije, pri tako heterogenih
                           storitvah kot so socialno varstvene storitve, bi pomenila povsem
                           nepregleden sistem ter ne bi spodbujala nobenih alternativnih oblik, niti
                           formiranja občinske mreže.</p>
                        <p>119. člen zakona o socialnem varstvu pomeni izvajanje 5. člena ustavnega
                           zakona, ki pravi, da organi občine opravljajo državne funkcije vse
                           dotlej, dokler jih od občine ne prevzema država. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Želijo besedo poročevalci delovnih teles? Prosim, gospod
                           Tomažič. Imamo prijavnice, da ne bo nesporazuma, Metka Mencin, Anton
                           Peršak, Andrej Magajna, France Tomšič, mag. Dušan Semolič, Anton Tomažič,
                           kot poročevalec.</p>
                     </sp>
                     <sp who="#sp.TomažičAnton">
                        <speaker>ANTON TOMAŽIČ:</speaker>
                        <p>Kot je bilo že rečeno, je Zakonodajno-pravna komisija predlagala, naj bi
                           se pripravil nov predlog zaradi številnih pripomb, ki jih je dala.
                           Predlagatelj je povedal, zakaj to ni bilo narejeno. Jaz bi rad pojasnil,
                           da se je komisija, žal, trikrat zapored sestala nesklepčna, čeprav smo
                           imeli pripravljeno, da bi to stvar obdelali. Vloženih je bilo okoli 80
                           amandmajev, ki jih je treba vsebinsko obdelati, oceniti. Kot predsednik
                           bi si kljub temu dovolil povedati mojo oceno, da se strinjam s tem, kar
                           je rekel predlagatelj, da je resnično, čeprav ni pripravil novega
                           predloga, upošteval veliko večino pripomb Zakonodajno-pravne komisije, in
                           to tako vsebinskih kot tudi redakcijskih. Mislim, da bi to tudi naša
                           komisija ugotovila. Če bi pa komisija obdelala amandmaje, bi lahko
                           marsikakšen drug amandma bil vprašljiv. Sugeriral bi, da če se bodo
                           amandmaji sprejemali, da se vladni amandmaji res sprejmejo, ker sledijo
                           napotkom Zakonodajno-pravne komisije. Predlagam pa, če bi druge amandmaje
                           sprejemali, da bi morda vsaj v fazi usklajevanja posvetili ustrezno
                           pozornost tudi strokovnim pripombam ali redakcijskim, ker bodo tudi
                           delavci zakonodajno-pravne strokovne službe sodelovali pri delu te
                           komisije, da ne bi zakona sprejeli brez teh pripomb.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Gospa Sonja Lokar.</p>
                     </sp>
                     <sp who="#sp.LokarSonja">
                        <speaker>SONJA LOKAR:</speaker>
                        <p>Spoštovani gospod predsednik, kolegice in kolegi poslanci in poslanke!
                           Mislim, da je prav, ko sprejemamo tako pomemben zakon, da opozorim kot
                           predsednica odbora in poročevalka s tega odbora na nekatere zanimive in
                           pomembne stvari. Najprej mislim, da koncept in vsak člen tega zakona
                           odgovarja na vprašanje, kako bomo v naši družbi poslej razumeli ustavno
                           opredelitev, da je Slovenija tudi socialna država, koliko pravne varnosti
                           bo stalo za državno proklamirano in po črki zakona zagotovljeno ravnijo
                           socialne varnosti državljank in državljanov.</p>
                        <p>Ta zakon je še zlasti pomemben v družbi, ki je na prehodu iz poltržnega
                           in samoupravno organiziranega sistema v socialno tržni sistem in to v
                           trenutku, ko socialno ogrožene skupine prebivalstva ne obsegajo 3 do 5%,
                           kar je normalno v razvitih evropskih državah, ampak 10 do 15, po
                           nekaterih strokovnih ocenah pa celo 25% prebivalstva v Sloveniji in ko
                           80% slovenskih družin z dvema dohodkoma komaj pokrije stroške
                           preživetja.</p>
                        <p>Prva dilema, ki jo razrešuje ta zakon je dilema o tem, kolikšno raven
                           socialne varnosti si v razmerah ekonomske krize sploh lahko privoščimo.
                           Zakon odgovarja: precej manj kot doslej, a bistveno več kot mislijo
                           tisti, ki ocenjujejo, da je socialna varnost - zlasti tistih, ki naj bi
                           se vrnili na trg delovne sile - previsoka, ali tistih, ki mislijo, da je
                           mogoče z birokratskim vezanjem socialne varnosti na debelino proračuna
                           odrezati socialno varnost nemočnih, ne pa meriti njihove dejanske,
                           elementarne življenjske potrebe in stroškov zanj.</p>
                        <p>V odboru nam je bilo povsem jasno, da vse razvite evropske družbe svojo
                           uspešnost gradijo tako na veliki ekonomski učinkovitosti kot tudi na
                           visoki ravni socialne varnosti svojih državljank in državljanov. Mogoče
                           je najbolj zgleden primer take vrste Nemčija, ki je gotovo ekonomsko
                           najuspešnejša evropska država, pa tudi država, kjer je raven pravic
                           zaposlenih in socialna varnost državljank in državljanov razmeroma
                           visoka.</p>
                        <p>Sprejeti takšno filozofijo in tako razumeti pomen z zakonom zavarovane
                           socialne varnosti tudi v naši družbi je zlasti pomembno, ker smo revni in
                           razvojno zaostali in ker bi pretirano stiskaštvo na tem področju obvezno
                           pripeljalo do latinsko - ameriških razlik v premoženju, pripeljalo do
                           izgube dragocenih talentov, zlasti mladih ljudi, kar si pa majhen narod
                           težko privošči, ker zaradi tega nastane prevelika ekonomska in tudi
                           kulturna škoda. Nenazadnje je takšno ravnanje pogubno tudi zaradi tega,
                           ker strašno narastejo stroški proračuna za zatiranje socialnih posledic
                           tako proizvedene revščine in družbene krivičnosti, naraščajo stroški za
                           policijo, ki mora zatirati narasli kriminal, narastejo stroški za
                           zdravljenje najrazličnejših odvisnosti in samomorilnosti, narastejo
                           stroški odprave zdravstvenih posledic revščine, nesreč pri delu in drugih
                           nesreč, nasilja v družinah in vsega tistega kar nezavarovana revščina
                           prinaša s seboj.</p>
                        <p>S tem v zvezi je odbor sicer podprl zajamčeno plačo kot izhodišče za
                           določanje ravni socialno varstvenih prejemkov ljudi, vendar hkrati
                           predlaga sočasno spremembo zakona o zajamčenih plačah, ki bo zagotovil
                           višji odstotek minimuma, vsaj 50%, in redno avtomatsko valorizacijo tega
                           izhodišča. Obenem odbor poudarja izreden pomen hitrega sprejema zakona o
                           družinskih dajatvah in vanj vključenega koncepta univerzalnega otroškega
                           dodatka, saj so vsi podatki na mizi in kažejo, da so vse pogosteje
                           ogrožene zlasti enoroditeljske družine in družine v mestih, ki imajo več
                           otrok. Pri tem se je odbor izrecno zavzel za to, da se otroški dodatek in
                           družbena pomoč otrokom ne vštevata v osnovo za odmero socialnih pomoči
                           družinam, ker bi se znalo zgoditi, da bi v takšnem primeru otroški
                           dodatek prevzel vlogo in nadomestil socialno pomoč. S tem bi podrli
                           osnovni namen univerzalnega otroškega dodatka, ta pa je - prerazdeliti
                           materialna bremena starševstva na vse davkoplačevalce zato, da bi vsi
                           otroci dobili čimbolj enakopravne možnosti za vstop v življenje.</p>
                        <p>Ta zakon tudi bistveno krči socialne pravice tujcev. Za vnaprej je to
                           gotovo prav, glede na dejstvo pa, da so zdaj med tujci prejemniki
                           socialne pomoči v Sloveniji predvsem naši dovčerajšnji sodržavljani,
                           ljudje iz Hrvaške in Bosne in Hercegovine, dveh držav, ki sta v vojni, pa
                           odbor predlaga 128.a člen, s katerim naj bi zagotovili tem ljudem
                           socialno varnost do sklenitve bilateralnih sporazumov, vendar najdlje še
                           eno leto.</p>
                        <p>Rada bi vas opozorila na nekaj značilnosti nastajanja tega zakona. Zakon
                           je nastajal dolgo, z velikimi težavami, mnogo je bilo resnih in strokovno
                           utemeljenih razprav in dilem in kljub temu, ali pa morda prav zaradi
                           tega, smo se pri socialno varstvenem zakonu izognili, da bi prišlo do
                           cenene strankarske politizacije. Sodelovanje med odborom in pristojnim
                           ministrstvom je bilo zgledno in vsi člani odbora so pokazali neverjetno
                           pripravljenost za kompromis, ob upoštevanju strokovnih argumentov in
                           oceni realnih materialnih možnosti družbe.</p>
                        <p>Rezultat takega dela je, da je odbor število spornih dopolnil zmanjšal na
                           najmanjšo možno mero, da je predlog zakona z dopolnili odbora in
                           dodatnimi sklepi ter skoraj vsemi dopolnili vlade soglasno podprl in
                           enako ravnanje soglasno priporoča tudi vsem trem skupščinskim zborom.
                           Odbor je ocenil, da je ustavna podlaga zakona nesporna, da je osnova za
                           določanje socialne pomoči zajamčena plača (ob spremembi zakona o
                           zajamčeni plači) sprejemljiva, da je z dopolnilom odbora glede 48. člena
                           zadovoljivo rešeno svetovalno delo v šolah in podjetjih, da enako velja
                           za upravljanje socialno varstvenih zavodov, da je glede pravnega varstva
                           potrebno izterjavo materialnih pravic prenesti na socialna sodišča. Dobro
                           je, po mnenju odbora, z amandmaji vlade rešena večina problemov varovanja
                           osebnih podatkov, razen tistih, o katerih se poslanci LDS in vlada niso
                           uspeli dogovoriti za soglasno kompromisno rešitev. V tem primeru bomo pač
                           o teh problemih glasovali.</p>
                        <p>Posebno važne so spremembe, ki jih odbor predlaga v zvezi z boljšim
                           varovanjem socialnih pravic za tekmo na trgu dela nesposobnih ljudi in
                           naša pobuda, da se socialno varnost brezposelnih, ki naj bi se čimprej
                           vračali v plačano delo, uredi v sklopu zavarovanja za primer
                           brezposelnosti in aktivne zaposlovalne politike, v tem zakonu pa se
                           ohrani samo zadnja varovalka, ki prestreže tiste ljudi, ki brez svoje
                           krivde zdrknejo v dolgotrajno in nezavarovano brezposelnost.</p>
                        <p>Še dve besedi o proceduri, in s tem bom končala. Zbor združenega dela je
                           ta zakon že obravnaval in ne povsem obveščen o tem, za kaj pravzaprav
                           gre, zaradi pomislekov Zakonodajno-pravne komisije predlog zavrnil in
                           naložil vladi, da pripravi nov predlog zakona. Zbor občin bo predlog
                           obravnaval in upam sprejel z dopolnili že danes. Naš zbor naj bi razpravo
                           in tudi prvo odločanje opravil danes. Mislim da je prav, da takoj
                           imenujemo čimbolj kompetentno usklajevalno komisijo in da se trudimo, da
                           se doseže čimvečje soglasje o njenem predlogu v vseh treh zborih. Z malo
                           dobre volje in vestnosti bi ta zakon lahko sprejeli že jutri, najkasneje
                           pa prihodnji teden. Verjemite mi, da bodo naše ravnanje v zvezi s tem
                           zakonom volilci znali ceniti, saj je tistih, ki jih ta zakon, žal, še
                           kako prizadeva toliko, da si nobena stranka ne more privoščiti, da bi si
                           pred volitvami nakopala njihovo jezo in prezir.</p>
                        <p>Naj sklenem. V imenu odbora in v svojem lastnem imenu predlagam zboru, da
                           zakon sprejme, in to z dopolnili in spremljajočimi sklepi odbora, če je
                           mogoče že danes. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Gospa Sonja Lokar, nisem dobro razumel. Predlagate
                           proceduralno.</p>
                     </sp>
                     <sp who="#sp.LokarSonja">
                        <speaker>SONJA LOKAR:</speaker>
                        <p>Ničesar proceduralnega ne predlagam. Ko bo potekala razprava o
                           amandmajih, upam, da bodo vsi člani odbora in tisti, ki so zagovarjali
                           svoje amandmaje, v skladu z našim dogovorom na odboru, tiste amandmaje,
                           ki smo jih uskladili, umaknili in da bomo skupaj glasovali o odborovih
                           predlogih.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Poročila delovnih teles smo slišali. Odpiram razpravo.</p>
                        <p>Najprej moramo odločati še o nekaterih zadevah. Ker je bil zakon v rednem
                           zakonodajnem postopku, je bil rok za vlaganje amandmajev najmanj 10 dni
                           pred dnevom, določenim za sejo. Ker so bili nekateri amandmaji vloženi
                           prepozno, moramo opraviti proceduro v skladu s poslovnikom in moramo
                           glasovati, ali jih vzamemo v obzir. Zato ugotavljamo, da so bili prepozno
                           vloženi naslednji amandmaji: dne 7.10.1992 amandma poslanca Andreja
                           Magajne k 26. členu, poslanke Metke Mencin k 27. členu, amandma poslanca
                           Franca Tomšiča k 89. in 122. členu, amandma poslanke Spomenke Hribar k
                           62. in 63. členu ter amandma poslanca Žareta Preglja k 5., 21., 22., 23.,
                           24. in 36. členu.  </p>
                        <p>Vsi ti amandmaji so bili vloženi po poteku roka za vložitev amandmajev,
                           kar pomeni, da niso vloženi v skladu z 291. členom poslovnika Skupščine
                           Republike Slovenije, ki zahteva, da mora biti amandma vložen najmanj 10
                           dni pred dnem, določenim za sejo. Glede na to, da je Družbenopolitični
                           zbor na 30. seji, dne 12.2.1992, sprejel sklep, s katerim soglaša z
                           vsebino pisma dr.Bučarja glede dela zborov in delovnih teles, ki to isto
                           predlaga, to pomeni, da je treba upoštevati tudi te roke za vlaganje
                           amandmajev.</p>
                        <p>Zboru zato predlagam, da se v skladu z 294. členom poslovnika, ki omogoča
                           izjemo od 10-dnevnega roka, zbor tudi utemelji o utemeljenosti rokov za
                           predložitev amandmajev izven poslovniško določenega roka in da z
                           glasovanjem odloči, ali bo obravnaval predložene amandmaje. Prosim
                           poslance, da obrazložijo zamudo rokov za vložitev amandmajev. Gospod
                           Magajna, kratko. Veste, za kaj gre. Prosim.</p>
                     </sp>
                     <sp who="#sp.MagajnaAndrej">
                        <speaker>ANDREJ MAGAJNA:</speaker>
                        <p>Ko se je Odbor za delo in zaposlovanje sestal, so se odpirala tudi nova
                           vprašanja oziroma ob tolikih zadevah tudi nismo mogli vseh podrobnosti
                           obravnavati. Ta moja pripomba ne posega v koncept oziroma ta amandma
                           pomeni neke vrste dopolnilo 26. člena in mislim, da bi ga veljalo
                           obravnavati, posebno pa še zato, ker se je vlada že opredeljevala in ga
                           je vlada obravnavala. Mislim, da bi bilo nesmotrno, da se parlament o tem
                           ne bi opredelil in zavzel stališča.  Vlada je imela čas, da ga je
                           pregledala in menim, da naj to delo opravi tudi parlament.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Slišali smo obrazložitev. <stage>(Nekdo iz klopi - se ne
                              razume.)</stage>  Prosim? Bomo. Naslednjič pridete na vrsto.  Če gre
                           samo za to vprašanje, prosim.</p>
                     </sp>
                     <sp who="#sp.TomšičFrance">
                        <speaker>FRANCE TOMŠIČ:</speaker>
                        <p>Spoštovani. Jaz bi predlagal, ker je več teh amandmajev, ki so bili
                           vloženi  sedmega, da se glasuje skupaj in mislim, da nima smisla, da
                            vsak od nas tukaj obrazlaga. To bi nam vzelo pol ure. Dosedaj smo še
                           vedno na nek način izglasovali, da je to, bi rekel, benevolentno, tako da
                           predlagam, če je možno, gospod predsednik, da glasujemo skupaj. Hvala
                           lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Samo malo, gospod Tomšič. <stage>(France Tomšič: Za vse vložene amandmaje
                              skupaj.)</stage> Gospod Tomšič, vsak za sebe mora obrazložiti, zakaj
                           je rok zamudil. Prosim. <stage>(Tomšič: Ali je to po poslovniku?)</stage>
                           Po poslovniku, prosim. Zdaj bi midva že končala. Če poveste samo, zakaj
                           ste zamudili rok. Gremo dalje.</p>
                     </sp>
                     <sp who="#sp.TomšičFrance">
                        <speaker>FRANCE TOMŠIČ:</speaker>
                        <p>Pri tako pomembnem zakonu pridejo seveda iniciative tudi od zunaj in te
                           mi potem zbiramo in naredimo amandmajske rešitve. To je bilo  pri nas.
                           Mislim, da ne bi šel zdaj v vsebino, ker bomo kasneje videli to, da so to
                           take stvari, ki so zelo pomembne tudi za ta zakon in jih je nekaj tudi
                           Odbor za delo sprejel kot prioritetne. Zato predlagam, seveda, da se to
                           sprejme.  Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. France Tomšič je povedal. Želi obrazložiti še gospa Spomenka
                           Hribar?</p>
                     </sp>
                     <sp who="#sp.HribarSpomenka">
                        <speaker>MAG. SPOMENKA HRIBAR:</speaker>
                        <p>Svari je treba pač večkrat preštudirati in ko se ti posveti, pač daš
                           amandma. Mislim, da to ni taka stvar, da se to ne bi dalo tudi na tak
                           način delati, če pride kakšna zadeva, ki je pomembna. Če nam gre za to,
                           da bomo uspešni in da bomo dobro delali, se lahko tudi takšne stvari
                           tolerirajo, po mojem.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Gospod Žare Pregelj.</p>
                     </sp>
                     <sp who="#sp.PregeljŽarko">
                        <speaker>ŽARKO PREGELJ:</speaker>
                        <p>Spoštovani. Sem sovlagatelj amandmajev z gospodom Volkom iz Zbora občin.
                           On jih je tudi vsebinsko pripravil in kolikor mi je znano, jih je
                           usklajeval še z okoljem, kjer deluje, iz Ilirske Bistrice. Verjetno je
                           zato prišlo do zamude.  Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Slišali smo obrazložitve. Še Metka Mencin, prosim.</p>
                     </sp>
                     <sp who="#sp.MencinMetka">
                        <speaker>METKA MENCIN:</speaker>
                        <p>Spoštovane poslanke, spoštovani poslanci. Naš primer je majčkeno drugačen
                           od teh, o katerih ste zdaj slišali. Namreč, mi vlagamo amandma na
                           amandma, ki smo ga pravočasno vložili, tistega prvega. Pri pretipkavanju
                           je namreč prišlo do pomote, ki smo jo opazili šele potem na obravnavi na
                           matičnem odboru in smo se že tam odločili, da bomo zadevo napisali
                           drugače. Matični odbor in vlada sta obravnavala naš amandma v takem
                           besedilu, kot smo ga predlagali. Gre pa za to, da se v 27. členu tretjo
                           alineo dopolni. Gre namreč za to, kaj se po tem zakonu šteje med prejemke
                           posameznikov in njihovih družinskih članov. Če boste glasovali za to, da
                           se glasuje o tem amandmaju in ga morebiti potem tudi sprejeli, boste tako
                           omogočili večjo socialno varnost družini z otroki. Za to gre. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa Metki Mencin. Slišali smo obrazložitve. Predlagam, da
                           upoštevaje Tomšičev predlog glasujemo skupaj o upoštevanju amandmajev.
                           Ugotovimo  navzočnost. 36. - Ponovno prosim, ugotavljamo navzočnost, vsi.
                           Smo vsi? <stage>(Šteje.)</stage> Prosim, ne zapuščajte prostora. Zunaj
                           smo jih že poklicali. 40., 41.</p>
                        <p>Ponovno ugotovimo navzočnost. <stage>(41 navzočih poslancev.)</stage></p>
                        <p>Kdo je za predlog razširitve ustavnih amandmajev oziroma, pardon, teh
                           zakonskih amandmajev, kakor so bili predloženi? Glasujemo za vse
                           naenkrat.</p>
                        <p>Kdor je za, naj prosim glasuje. <stage>(39  poslancev.)</stage> Je kdo
                           proti? <stage>(1  poslanec.)</stage>  Se je kdo vzdržal?
                              <stage>(Nihče.)</stage> Nobeden aktivno.</p>
                        <p>Ugotavljam, da je z 39 glasovi za, z 1 proti in aktivno nobenim vzdržanim
                           predlog razširitve za upoštevanje amandmajev izglasovan in odpiram za
                           razpravo.</p>
                        <p>Pri tem pa samo še nekaj. Cenjeni zbor obvešča, da bo delovna skupina,
                           prej imenovana tričlanska delovna skupina v sestavi dr. France Bučar,
                           Peter Bekeš in dr. Ludvik Toplak zasedala v sobi 209 čez dve minuti. Nas
                           je tukaj 50, 51 danes prijavljenih. Prosim tudi vodje poslanskih klubov,
                           da vidijo glede sklepčnosti v tem času. Zdaj smo sklepčni. Drugi zbori
                           imajo pavzo in ni razlogov, da so odsotni; mi zdaj delamo.</p>
                        <p>Odpiram razpravo. Prosim, Metka Mencin je prva, Tone Peršak - drugi,
                           Andrej Magajna - tretji, France Tomšič - četrti in Dušan Semolič - peti.
                           Prosim, Metka Mencin.</p>
                     </sp>
                     <sp who="#sp.MencinMetka">
                        <speaker>METKA MENCIN:</speaker>
                        <p>Spoštovane poslanke, spoštovani poslanci! Najprej bi še rekla dve besedi
                           o tistem amandmaju, o katerem sem govorila prej. Mi smo sicer napovedali
                           umik tega amandmaja, vendar smo se potem, ko smo  dobili obrazložitev
                           vlade, odločili, da ga ne umaknemo zaradi tega, ker nas pač tista
                           obrazložitev vlade ni prepričala. V osnutku zakona o družinskih prejemkih
                           se namreč opredeljujeta dve obliki pomoči otrokom: univerzalni otroški
                           dodatek in družbene pomoči otrokom, ki se dodeljujejo po socialnem
                           kriteriju. Po našem mnenju je ena in druga oblika namenjena pokrivanju
                           specifičnih potreb družin z otroki in smo proti temu, da bi se na račun
                           socialnih pomoči zviševalo standard socialno ogroženih. To je samo k
                           obrazložitvi tega amandmaja oz. razloga, zakaj ne umikamo amandmaja.</p>
                        <p>Res je, da je vlada upoštevala oz. podprla precej naših amandmajev, ne pa
                           vseh, in za nas je še vedno slabo urejeno varstvo osebnih podatkov; na to
                           vprašanje se tudi nanaša večina amandmajev Liberalno-demokratske stranke.
                           Naši predlogi so naravnani tako, da bi zakon jamčil kar največ odsotno
                           varstvo informacijske zasebnosti. Gre namreč za izredno občutljivo
                           področje, ki zadeva tudi intimno življenje posameznic in posameznikov,
                           zato upamo, da bo zbor naše amandmaje podprl. Izjemno nas veseli, da je
                           vlada podprla naš amandma o varstvu poklicne skrivnosti in ga z majhnimi
                           popravki celo predlagala kot svojega, žal nam pa je, da ta zahteva ni
                           dosledno izpeljana. Zavezanost poklicne molčečnosti po našem mnenju
                           pomeni, da podatkov, ki omogočajo osebno identifikacijo strokovni delavci
                           in sodelavci oz. delavke (zakon natančno opredeljujejo kdo so to) ne
                           smejo posredovati nikomur brez soglasja prizadete osebe ali sodišča. 10.
                           poglavje pa predvideva, da zbirke podatkov, ki jih vodijo socialno
                           varstveni zavodi in druge pravne in fizične osebe vsebujejo celo vrsto
                           podatkov, ki omogočajo osebno identifikacijo. To je enotna matična
                           številka občana, ime in priimek, rojstni datum, podatki o prebivališču
                           itn. Liberalno demokratska stranka zato vztraja pri amandmajih k 110.
                           členu. To pa so: črtanje enotne matične številke občana, imena in
                           priimka, namesto rojstnega datuma naj se vodi le podatek o letnici
                           rojstva in namesto naslova le občina prebivališča. Ti podatki so čisto
                           dovolj za načrtovanje socialno-varstvene dejavnosti, dovolj so za
                           analitično raziskovalno delo itn.</p>
                        <p>Na tem mestu moramo še posebej ponovno opozoriti na enotno matično
                           številko občana. Če se spomnite, je naš zbor pred časom zahteval, da se v
                           določenem času to številko ukine. Bil bi višek nekonsistentnosti, če bi
                           sedaj ob tem zakonu zbor odločil drugače. Enotna matična številka občana
                           dejansko  omogoča popoln nadzor nad posameznicami in posamezniki. Obstoj
                           te številke izniči pravzaprav vse napore za varstvo informacijske
                           zasebnosti. V tej skupščini, v vladi, v institucialni politiki sploh bi
                           morali končno pokazati več spoštovanja do te temeljne človekove pravice,
                           ne pa da se kar naprej sklicujemo na prednosti, enostavnosti sistema, na
                           to, da trenutno ni boljše zakonske rešitve in tako naprej - ni s tem
                           implicitno, ali pa celo eksplicitno, prisegamo na nadzor države nad
                           državljankami in državljani.</p>
                        <p>Za državo je seveda najlažje, če ena šifra razkrije vse podatke o
                           posameznicah in posameznikih, od policijskih, sodnih obravnav, plače, do
                           zdravstvenih posegov. Upamo, da mi tukaj ne sedimo zato, da bi denar
                           davkoplačevalk in davkoplačevalcev trošili za zaščito države pred njimi,
                           ampak obratno, in da ne bomo tu zlorabljali našega kosa oblasti. Sicer pa
                           upam, da bo kmalu prišel čas, ko to, se pravi varstvo informacijskih
                           zasebnosti, ne bo več marginalna politična tema.</p>
                        <p>V zvezi z vsemi našimi amandmaji k 110. členu naj povem, da je matični
                           odbor zavezal vlado, da k poglavju o zbirkah podatkov predloži svoje
                           amandmaje, in sicer tako, da bi v njem natančno določil, katere osebne
                           podatke lahko vsebujejo zbirke podatkov s področja socialnega varstva,
                           kateri podatki se lahko zbirajo ob uveljavljanju posameznih dajatev in
                           kateri od nudenju posameznih socialno varstvenih storitev. Vlada tega ni
                           naredila in zato mi pri amandmaju vztrajamo. Če pa ne bodo ti amandmaji
                           sprejeti, potem amandma k 93. členu o varovanju poklicne skrivnosti ni
                           kaj dosti več kot pesek v oči.</p>
                        <p>Mi vztrajamo tudi pri drugem delu amandmaja k 112. členu in zato
                           predlagamo, da se ga razbije v dva amandmaja, ki zahteva, da se iskalko
                           oz. iskalca pomoči seznani s tem, katere podatke o njem se bo zbiralo iz
                           drugih uradnih evidenc. Amandma bi lahko umaknili, če bi predlagatelj - v
                           skladu z zakonom o varstvu o osebnih podatkov - taksativno naštel zbirke,
                           iz katerih se ti podatki lahko pridobivajo. Tega ni naredil in nevarnost
                           osnovnega besedila je v tem, da področni zakoni ne opredeljujejo, komu
                           lahko posredujejo podatke iz svojih evidenc niti tega, iz katerih evidenc
                           jih lahko pridobivajo. In na koncu pridemo na prakso, že uveljavljeno, ko
                           vsak lahko pridobiva podatke od vsepovsod. In to je zopet en "keš", ki
                           izigrava zakon o varstvu osebnih podatkov oz. njegovo intenco. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa Metki Mencin. Tone Peršak, prosim.</p>
                     </sp>
                     <sp who="#sp.PeršakAnton">
                        <speaker>ANTON PERŠAK:</speaker>
                        <p>Moj nastop bo dokaj kratek. Govorim v imenu kluba poslancev, kot smo prej
                           slišali. S podpisom gospe Hribar smo vložili dva amandmaja. Oba sta
                           pravzaprav bolj redakcijske narave. O drugem niti ne bi govoril. Vložili
                           smo jih na pobudo skupine strokovnjakov, ki se v stranki ukvarjajo s
                           socialno politiko, s politiko socialnega varstva.</p>
                        <p>Prvi amandma je na 62. člen in glasi tako, da se tekst spremeni na ta
                           način, da bi se glasil: "Dobrodelne organizacije so prostovoljne,
                           neprofitne organizacije, ki jih, z namenom, da bi reševale socialne
                           stiske in težave prebivalcev, ustanovijo posamezniki ali verske skupnosti
                           v skladu z zakonom."  V našem amandmaju gre za to, da se, kot rečeno,
                           spremeni besedni red, ki je prej bil tak, ki je rekel, ki z namenom, da
                           bi to in to reševali, ustanovijo posamezniki v skladu z zakoni ali verske
                           skupnosti. Mi smo zdaj dali amandma, da naj oboji to ustanovijo v skladu
                           z zakonom, kar mislimo, da je tudi prav in tudi ne razumemo, zakaj vlada
                           zavrača tak amandma, da bi pač eni ustanavljali v skladu z zakonom, drugi
                           pa ne. Če zakona, ki bi to reguliral ni, ali pa če ta zakon tega ne
                           regulira, je pač po našem mnenju to treba na ta način narediti. Gre
                           preprosto za to, da ne vidimo razloga za izjemo, ne pa za kakršnokoli
                           nasprotovanje, da je razumljivo, da eni  naj bi eni pa ne, ali kaj
                           podobnega.</p>
                        <p>Drugi amandma, ki je bil dan na iniciativo te skupine, predlaga, da se
                           nadomesti besedo "socialne potrebe" v 63. členu z "življenjske potrebe".
                           Vlada tega ne podpira. Mislim, da ta ni tako važen. Prvi pa se nam iz teh
                           čisto zakonodajnih razlogov zdi važen. Če bomo pa kakšno prepričljivo
                           razlago slišali, da to ni potrebno, se bomo pa seveda tudi  tej razlagi
                           podredili. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Peršaku.  Prosim, gospod Andrej Magajna.</p>
                     </sp>
                     <sp who="#sp.MagajnaAndrej">
                        <speaker>ANDREJ MAGAJNA:</speaker>
                        <p>Spoštovani! Preden navedem nekaj pripomb na zakon in tudi komentiram
                           posamezne amandmaje, bi poudaril, da velja ta zakon podpreti. Dejansko,
                           kot je bilo že rečeno pri poročilu vlade in pa gospe Sonje Lokar, gre za
                           sila naporno in strokovno opravljeno delo, v katerega so bile vključene
                           vse strokovne institucije sindikatov in drugih zainteresiranih
                           organizacij. Zakon vpeljuje sodoben sistem socialnega varstva, ki je v
                           skladu tudi s sodobnimi doktrinami. Ker pa je na področju doktrin tudi
                           marsikaj odprtega in ni povsod enakih stališč, mislim, da tudi zakon
                           ostaja odprt v nekaterih dilemah. Pa vseeno najprej k tistemu pozitivnemu
                           kar zakon uvaja.</p>
                        <p>Gre v osnovi za pluralistični koncept socialnega varstva, tako nosilcev
                           kot izvajalcev. Pri izvajalcih seveda zakon s tem v zvezi uvaja sistem
                           koncesij, kar tudi ni bilo poznano do sedaj. Ob pluralizmu pa država
                           ohrani svojo posebno funkcijo, mislim da to tudi ta zakon vnaša, da
                           država  kljub temu pluralizmu izvajalcev, nosilcev zagotavlja osnovno
                           funkcijo socialnega varstva in pa funkcijo usklajevanja med vsemi temi
                           različnimi sistemi in inštitucijami. Pristop k  dodeljevanju denarnih
                           pomoči je fleksibilen in upošteva razliko v položaju različnih socialnih
                           skupin, obenem pa uvaja tudi diskrecijsko pravico pri dodeljevanju
                           pomoči; centri za socialno delo bodo lahko dodeljevali pomoč glede na
                           realni položaj strank, njihove realne gmotne razmere.  Zakon uvaja poleg
                           tega raziskovalni institut in socialno zbornico in še več drugih novih
                           zadev, ki jih dosedaj nismo poznali.</p>
                        <p>Odprto pa ostaja več vprašanj. Kaj npr., to je bilo že danes rečeno,
                           vzamemo kot osnovo za določanje denarnih pomoči? Ali so to zajamčeni
                           osebni dohodki ali povprečni osebni dohodki na zaposlenega? Menim, da je
                           prav, da smo ostali pri zajamčenih osebnih dohodkih; vprašanje pa je,
                           kako se ti zajamčeni osebni dohodki določajo. To pa ni vprašanje tega
                           zakona in se pridružujem tistim, ki so dali pobudo, da se to problematiko
                           nemudoma uredi. Zajamčeni osebni dohodek izhaja iz treh elementov:
                           vrednosti osnovnih življenjskih potrebščin, gibanja in realnosti osebnih
                           dohodkov v gospodarstvu, dosežene stopnje produktivnosti dela v
                           gospodarstvu. V praksi pa je tako, da v prvi vrsti vpliva na to proračun
                           in njegova možnost. Če se ta zadeva ne bo ustrezno regulirala je na nek
                           način izničen  sploh pričakovani cilj tega zakona. Odstotki, ki izhajajo
                           iz zajamčenega osebnega dohodka, ne morejo slediti nekim  realnim
                           situacijam v življenju, če se ta zajamčeni osebni dohodek v bistvu ne
                           ravna na razmere, na podatke o osnovnih življenjskih potrebščinah.</p>
                        <p>Po moje se vprašanje odpre tudi pri tem, katere dohodke upoštevati pri
                           določanju položaja posameznika: ali vse dohodke ali pa nekatere dohodke
                           izločati, kot so nekateri predlagali pri amandmajih. Osebno se
                           pridružujem mnenju, naj bi vseeno upoštevali vse dohodke pri ugotavljanju
                           socialnega položaja posameznika, posebno če sledimo doktrini, da naj bi
                           ta zakon opravljal socialno varstveno funkcijo takrat, ko zatajijo vsi
                           dejavniki in ko usahnejo vsi viri za preživljanje in pomoč. Izločati
                           posamezne dohodke iz tega sklopa, mislim, da odstopa od te osnovne
                           doktrine.</p>
                        <p>O evidenci podatkov je bilo že veliko govorjenja in osebno podpiram
                           amandmaje, ki jih je vložila gospa Metka Mencin. V razpravah je bilo že
                           toliko povedanega, da je škoda to ponavljati - gre pa za osnovno zadevo
                           varovanja identitete posameznika. Tudi iz praktičnih razlogov ni nobene
                           potrebe, da bi npr., pri raziskavah, analizah bila dostopna tudi
                           identiteta, priimek in ime posameznika. Edino, kjer je to potrebno, je
                           pri zbiranju podatkov o pomoči in o materialnem stanju posameznika, pa še
                           to za strokovne službe, ne pa pa pri distribuciji teh podatkov.</p>
                        <p>Socialna zbornica. Tudi to je še odprto vprašanje, ki ga bomo morda
                           reševali kasneje. Odnos med zbornico, vlado in strokovnimi združenji ni
                           jasno definiran. Ker pa to tudi v svetu ni jasno opredeljeno, ali
                           obstajajo različna stališča in različne rešitve v praksi, vseeno menim,
                           da podpremo to varianto, ki jo zdaj zakon ponuja in pač te odprte dileme
                           pustimo  za naprej, za prihodnje razprave. Tudi ta zakon bo seveda, kljub
                           temu da sem izrekel podporo, verjetno v prihodnosti deležen
                           popravkov.</p>
                        <p>Na kratko samo še prekomentiram amandma, ki sem ga vložil na 26. člen, ki
                           določa odstotke pri dodeljevanju pomoči posameznim kategorijam. Zakon
                           diferencira različne kategorije, loči tudi med otroci različne starosti.
                           Izhodišče tega člena pa je, da upošteva povprečje dohodkov družinskih
                           članov, pri tem pa so izvzeti vsi tisti posamezniki, ki ne živijo v
                           družinskih skupnostih. Zato sem dal dopolnilo k temu členu - 5. člen. Pri
                           obrazložitvi oziroma odgovoru vlade sem slišal, da je  tudi ta kategorija
                           zajeta v 4. točki zakona. To dejansko je tako, vendar zakon ne upošteva
                           specifičnega položaja te populacije. Verjetno ta populacija ni številčna,
                           gre za osebe, ki živijo same, je pa precej specifična. Namreč, izračunan
                           povpreček na družinskega člana, ko je več oseb v družini, ki pridobiva
                           dohodek, je bistveno drugačen, mislim položaj je drugačen, čeprav je
                           izračunano povprečje v obeh primerih enako. Režijski strošek v
                           gospodinjstvu in sploh vodenju gospodinjstva je veliko bolj funkcionalno,
                           če je več oseb, ki pridobivajo dohodek, saj so tu dohodki prerazporedijo
                           v primerjavi z osebo, ki živi sama in nima drugih družinskih članov, ki
                           bi prispevali k skupnemu gospodinjstvu. Menim tudi, da drugi členi ne
                           rešujejo te problematike, zato bi predlagal, da zbor sprejme ta amandma
                           in upošteva tudi to situacijo. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Tomšič, prosim.</p>
                     </sp>
                     <sp who="#sp.TomšičFrance">
                        <speaker>FRANCE TOMŠIČ:</speaker>
                        <p>Spoštovane poslanke in poslanci. Pred nami je torej predlog zakona,
                           katerega smo sicer dolgo čakali,  vendar smatramo v klubu
                           Socialdemokratske stranke, da je dokaj uspel, saj je izhajal iz
                           nordijskega modela. Seveda je zelo težko naenkrat preiti iz tega sistema,
                           katerega smo bili priča, v nekaj zelo modernega.</p>
                        <p>Kot vidimo, naša ustava v 2. členu govori, da je Slovenija pravna in
                           socialna država. Če pogledamo, kakšna je danes, bi lahko trdil, da danes
                           seveda naša država niti ni pravna, niti še ni socialna država. Dokazi.
                           Poglejmo, kako je danes z družbeno lastnino? Z njo operira kopica
                           avtokratov. Država, tako Peterletova, kot tudi Drnovškova, na tem
                           področju zaostaja in ni nič naredila. To je prvi tak zakon, ki res, bi
                           rekel, nas uvršča v Evropo.</p>
                        <p>Druga stvar delovno pravna zakonodaja. Ne bi bilo težko enkrat popraviti
                           vsaj tisto kar je. To je neznosno in zaradi tega dejansko lahko pride
                           zelo kmalu do štrajkovnega vala, katerega si seveda nihče ne želi, tudi
                           mi ne.</p>
                        <p>Kakšna pa je socialna država? Strokovnjaki pravijo, da je socialna država
                           tista država, ki vsem svojim državljanom in državljankam jamči minimalno
                           socialno varnost. Pridevnik "socialni" pomeni, da gre za državo, v kateri
                           so državljanom poleg političnih in človekovih pravic priznane in
                           zajamčene tudi tolikšne socialne pravice, da sta vsakomur zagotovljeni
                           obstoj in ustrezna pomoč v stiski (tega Slovenija danes še ne premore),
                           je pa po drugi strani pogoj za vpeljavo socialno tržnega gospodarstva,
                           katerega absolutno ne moremo vpeljati, dokler tega problema ne
                           rešimo.</p>
                        <p>Naj grem na ta zakon, ki pravim, da je prvi od mejnikov v pravno in
                           socialno državo. Mene osebno zelo veseli in sem na nek način ponosen,
                           zadovoljen, da je prišla v ta zakon socialna zbornica. To je nova
                           institucija na republiški ravni, ki bo razvijala in uveljavljala doktrino
                           socialnega dela, razvojno funkcijo seveda, načrtovala, spremljala in
                           nadzorovala delo socialnega delavca, njegovo izobraževanje in
                           izpopolnjevanje. Mi imamo nekaj amandmajev; mislimo, da je to sicer
                           dobro, vendar v nadzornem delu malo šepa. Problem je, seveda, da ta zakon
                           samo deloma rešuje tisto, kar bi tudi moral, brezposelnost. Naglo
                           ukinjanje delovnih mest je bistveno, spremenjena je situacija in lahko se
                           še zelo hitro spremeni, zato bo morala država hitro ukrepati. Zaenkrat je
                           sto tisoč brezposelnih, lahko jih je v tistem trenutku, ko bomo prišli,
                           ko bo privatizacija začela grabiti, ko bo zaživela, ampak brez tega ne
                           moremo priti, takrat bo seveda lahko 150 tisoč brezposelnih in bo prišlo
                           lahko tako, da bo samo 550 tisoč ljudi skrbelo za 1,5 milijona ljudi in
                           seveda to pomeni kolaps. Zato mora na tem področju država sedaj, torej
                           tudi še pred volitvami, mnogo narediti. Zato se seveda ne strinjam s
                           tistimi, ki so predlagali, da bi lahko parlament nekaj mesecev
                           počival.</p>
                        <p>Ko bo ta zakon sprejet, je potrebno podzakonske akte čim hitreje
                           uveljaviti in sicer uveljaviti načela, da dobi pravico do nadomestila za
                           delo samo oseba, ki aktivno išče drugo delo, to je v bistvu v celi
                           Evropi, ki se usposablja za drugo delo in je v tem času na razpolago za
                           druga dela, primerna druga dela. Tega pri nas danes ni, danes lahko
                           zastonj iščeš razne profesije jih ne dobiš, zastonj čakaš lahko v neki
                           restavraciji (tudi če je privatna) na postrežbo. Odgovor je: ne dobimo
                           ljudi. Po drugi strani imamo to. Torej tudi tukaj je torišče, kjer mora
                           vlada konkretno nekaj narediti.</p>
                        <p>Mi imamo nekaj konkretnih amandmajev. Socialdemokratski klub je k 48.
                           členu dal amandma, in sicer: 48. člen, kot veste, pove, da podjetja,
                           zavodi in drugi delodajalci lahko za pomoč delavcem organizirajo tudi
                           socialno službo. Seveda nas moti tisti "lahko", zato smo predlagali, da
                           se to črta. Na Odboru za delo smo usklajevali ta naš amandma in še nekaj
                           drugih in smo rekli in to bi vas prosil, da se ta amandma Odbora za delo,
                           ki pravi, da "vsa podjetja, ki so večja od sto zaposlenih, morajo imeti
                           socialno službo", tudi sprejme. Namreč, te službe so že sedaj in bi jih
                           bilo nesmiselno ukinjati. Povem vam tudi, da v tistih podjetjih, ki so
                           danes večinsko v inozemskih rokah, smo mi  mislili, da bomo ukinili to
                           službo, so jo pa podvojili. Skratka, gremo na tisti sistem, da bolje je
                           imeti zadovoljnega delavca, ker bo pač več naredil, kot pa
                           nezadovoljnega. To bi bil ta k 48. členu.</p>
                        <p>K 77. členu pa smo predlagali sledeče: Za 2. točko 77. člena se doda nova
                           3. točka, ki se glasi: "3. daje, podaljšuje in odvzema dovoljenja za
                           samostojno opravljanje dela socialnih delavcev oziroma delavcev". Tu pa
                           gre pravzaprav za to, da se zbornica na nek način dvigne ne samo kot neke
                           vrste opazovalno telo, ampak tudi eksekutiva. No, in nekaj v tej smeri je
                           tudi še v drugih členih, tako da jih ne bi tukaj navajal.</p>
                        <p>Potem imamo k 89. členu, to je 7. poglavje: Postopki in pristojnosti.
                           Tukaj pravi, da se doda drugi odstavek, ki glasi: "Sodno varstvo zoper
                           dokončne odločbe se zagotavlja pred socialnim sodiščem." Tudi tukaj gre
                           za to, da ne bi odločalo o teh stvareh neko ministrstvo, ampak, da imamo
                           nek sodni, pravni red.</p>
                        <p>To bi bilo vse. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Za diskusijo je prijavljen še gospod Semolič, potem je diskusija
                           zaključena.</p>
                     </sp>
                     <sp who="#sp.SemoličDušan">
                        <speaker>MAG. DUŠAN SEMOLIČ:</speaker>
                        <p>Spoštovane poslanke in poslanci. Gotovo se država mnogih odgovornosti ne
                           more odreči in področje socialnega varstva sodi v sam vrh tega in zakon,
                           ki je pred nami oziroma predlog, je v tej točki, to moram reči, dober
                           zakon. Seveda pa ponujeni amandmaji bi tekst lahko samo izboljšali in jih
                           tudi sam v veliki večini podpiram.</p>
                        <p>Bi pa imel kritično pripombo oziroma nestrinjanje v naslednjem: gre za
                           osebne podatke posameznika iz 110. člena. Saj vemo, da to področje brez
                           podatkov ne gre. Toda gre za zelo subtilno področje, ki ureja materialne
                           in socialne stiske ljudi in zaradi tega ni vseeno, kaj zahtevamo v tem
                           zakonu. Ta nesrečna enotna matična številka zagotovo sodi v kritično
                           presojo in moram reči, da sem proti temu. Gre preprosto za virus v naši
                           zakonodaji, ki je očitno zelo nalezljiv. Spomnim se prve razprave tukaj
                           med nami, ko smo uvajali, bili smo izjemno kritični. Rekli smo, da mora
                           biti izjemna restrikcija na tem področju. Toda sedaj je redko kateri
                           zakon, ki ne sprejema enotne matične številke kot nekaj povsem normalnega
                           in tisti, ki to ponujajo, preprosto govore: še mi moramo, potrebno je
                           racionalizirati, poenostaviti. Jaz bi samo preprosto rekel, da to omogoča
                           manipulacijo. Ko se ti sistemi, ki vsebujejo matično številko, združijo,
                           dobimo steklenega človeka, torej človeka o katerem prav vse vemo in od
                           osebnosti, zasebnosti, ki je tudi varovana v ustavi, ne ostane nič
                           oziroma skoraj nič. Zaradi tega tudi sam vztrajam na amandmaju, ki je
                           vložen, da se v 1. odstavku 110. člena briše potreba po enotni matični
                           številki. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. S tem je lista prijavljenih za diskusijo izčrpana. Sprašujem
                           gospoda Imperla, če želi sedaj po tej diskusiji še kaj dodati v imenu
                           vlade, potem gremo na glasovanje. Prosim gospod Imperl.</p>
                     </sp>
                     <sp who="#sp.ImperlFranc">
                        <speaker>FRANC IMPERL:</speaker>
                        <p>Hvala lepa. Torej iz izvajanja je razvidno, da je vlada in predlagatelj
                           pravzaprav na osnovi proučitve vaših predlogov in sedaj amandmajev
                           vendarle razmišljala v mnogih primerih skladno z vašimi predlogi. Edino v
                           eni točki se mi dozdeva, da je bilo sedaj več pripomb in to so ti
                           podatki, evidenca podatkov EMŠO. Želel bi, preden se bo glasovalo o teh
                           amandmajih, da še tole povem. Poglejte, zakon govori o zbirkah podatkov,
                           to se pravi, naj bi na osnovi 114. člena ministrstvo potem pripravilo
                           glede na posamezne zbirke opredelitev, katere podatke umešča v posamezno
                           od teh zbirk. Področje socialnega varstva zajema tudi javno pooblastilo,
                           tudi dajatve in tako naprej. Mi prav gotovo ne moremo mimo identifikacij,
                           ki nedvoumno identificirajo osebo. Gre, recimo, za pooblastila, ki jih
                           nalaga zakon o zakonski zvezi in družinskih razmerjih, ko gre za odvzeme
                           otrok, ko gre za hudo poseganje ali pa recimo za dajatve, ker moramo
                           točno evidentirati, kakšno je to materialno stanje in prav gotovi mi brez
                           podatkov, ki določno, torej nedvoumno identificirajo osebo, mi tukaj ne
                           moremo delovati skladno z namenom zakona.</p>
                        <p>Zakaj EMŠO, zakaj pri tem vztrajamo? Poglejte, saj na  ta EMŠO je bil
                           predlog oziroma pripombe so bile že v predhodnih fazah. Mi kljub temu -
                           moram reči, da smo vsakokrat zelo skrbno proučili,  se z vsemi
                           strokovnjaki posvetovali, tudi s področja varovanja osebnih podatkov - mi
                           kljub temu vztrajamo. Prvič menimo, konec koncev, da tukaj gre za zakon o
                           enotni matični številki in če je kaj sporno pri tej stvari, potem je
                           treba ta zakon spreminjati, da ti podsistemi, skladno z zakonom o EMŠO in
                           o varovanju osebnih podatkov morajo pa jasno določiti vse elemente ali pa
                           določiti pravila, da se ta zakon in določila ne bodo kršili.</p>
                        <p>Mi smo v mnenju vlade na 110. člen tudi pojasnili, zakaj vztrajamo pri
                           EMŠO še iz drugih razlogov. Moram reči, da v mnogih primerih, če ne bi
                           imeli te identifikacije, bi mi morali bistveno več obremenjevati tudi
                           samega upravičenca, kajti ta upravičenec bi moral pridobiti potem od
                           matične službe ustrezen podatek, ta upravičenec bi moral od davčne uprave
                           prinesti ta in ta podatek. Torej vrsta podatkov, za katere on na osnovi
                           EMŠO ni obvezen, ker jih lahko mi avtomatsko pridobimo. S tem se seveda
                           bistveno skrajšajo vsi postopki uveljavljanja teh pravic.</p>
                        <p>Prosim, da upoštevate te argumente. Menimo, da če bo  ta EMŠO brisan iz
                           zakona, si bomo morali potem izmišljevati neke druge identifikacije, ki
                           pa bodo izključene iz drugih sistemov. Zagotavljam vam pa, mislim, v
                           kolikor sploh ta beseda kaj velja, da imamo v polju socialnega varstva
                           strokovne, odgovorne ljudi in mislim, da tukaj ne bi smelo priti do
                           nekakšnih izkrivljanj ali manipulacij na področju osebnih podatkov. Hvala
                           lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Predlagam, da preidemo na glasovanje. Seveda prosim pri tem
                           poslance, ki so morda javili, da pridejo v dvorano, ker bomo drugače
                           nesklepčni pri glasovanju.</p>
                        <p>Ugotavljam navzočnost, prosim vse navzoče poslance, da potrdijo
                           navzočnost. 39 navzočih. Moram ugotoviti, da se nekatere stranke zelo
                           redko zastopane, z enim delegatom. Lahko še enkrat prosim poslance, da
                           pridejo v dvorano. Pavzo imamo ob pol dveh, sedaj je drug zbor na pavzi
                           in nima smisla, da odhajate. Zdajle bi nas bilo 41, če bi Pregelj ostal v
                           dvorani. Še enkrat poskusimo ugotoviti navzočnost. Vse poslance prosim,
                           da potrdite navzočnost. Smo? 40 z gospo Lokar. Še vedno 40. Samo 3
                           poslanci od 53 prijavljenih so na tisti medzborovski skupini. Od 65
                           prijavljenih samo trije opravičeno manjkajo. Ali lahko pokličete, če je
                           kdo tam zunaj. Še enega potrebujemo, da nas bo 41.  Zdaj pa Grimsa ni.
                           Hvala. Gospod Grims se je vrnil. <stage>(Nas je 41.)</stage></p>
                        <p>Gremo na glasovanje. Glasujemo o amandmaju k 5. členu zakona. Amandma je
                           vložil gospod Pegelj. Amandma glasi, da se v 5. členu za besedama "v
                           Sloveniji" postavi pika in drugi del stavka črta. <stage>(Nekdo govori
                              nevključen - se ne razume.)</stage> Bomo. Pri tistih členih bomo to
                           spoštovali. No, prosim, gospa Sonja Lokar ima proceduralno pripombo.</p>
                     </sp>
                     <sp who="#sp.LokarSonja">
                        <speaker>SONJA LOKAR:</speaker>
                        <p>Lepo vas prosim, če je mogoče, da najprej opravimo glasovanje o
                           amandmajih, ki jih je vložil odbor, ker bi to pomagalo za vse druge
                           amandmaje, ki so jih napovedali poslanci, da jih bodo umaknili, da nam o
                           njih sploh ne bi bilo treba glasovati. To bi zagotovo zelo olajšalo naše
                           delo.</p>
                        <p><stage>(PODPREDSEDNIK: Vem. Samo amandma k 5. členu se ne nanaša na isto
                              temo.)</stage> Jaz se bojim, da se nanaša, ker je povezan z nekim
                           amandmajem, ki ga je odbor vložil.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Prosim? Gospod Kociper.</p>
                     </sp>
                     <sp who="#sp.KociperŠtefan">
                        <speaker>ŠTEFAN KOCIPER:</speaker>
                        <p>Spoštovani! Ne vem, ali smo pri glasovanju ali smo še  pri proceduralnih
                           zadevah.</p>
                        <p><stage>(PODPREDSEDNIK: Smo pri glasovanju.)</stage> Če smo pri
                           glasovanju, potem je normalno, da glasujemo tako kot je navada oziroma
                           prav, da se glasuje po vrsti o amandmajih.</p>
                        <p>Zdaj, ker sem pa že pri besedi, bi rad povedal in obrazložil svoj glas.
                           Krščanski demokrati podpiramo osnovni temeljni tekst zakona. V tem
                           besedilu tega zakona so vključeni vsi predlogi, ki so bili konsistentni z
                           intencami, torej, ki so bili v skladu, sistemsko in tudi konsistentno, z
                           osnovnim besedilom, da ne rušijo temeljnega namena zakona. Tako je
                           dobival namreč ta zakon tudi laskave ocene iz faze v fazo, da pa teh ocen
                           ne bi zdaj sesuli v prah oziroma v nič, je potrebno upoštevati tudi
                           mnenje vlade k posameznim predlogom posameznih amandmajev in matičnega
                           Odbora za socialno politiko.</p>
                        <p>Pri tem pa moram obrazložiti še svoj glas h konkretnemu spodrsljaju, ki
                           se je zgodil na Odboru za socialno politiko takrat, ko pač nisem bil
                           zraven. Gre preprosto za to, da se je sprejel oziroma bil predložen in
                           sprejet nek amandma k temi, ki je bila že absolvirana na prejšnji seji,
                           ko sem pa bil zraven. Gre za to, da se določi razmerje članov sveta v
                           javnem zavodu. To temo smo obdelali na prejšnjih sejah in zavrnili vse
                           poskuse onemogočanja opravljanja javnega zavoda s strani države oziroma
                           soupravljanja tako, kot se to spodobi. Na kar je ta odbor (ne vem če je
                           bil sklepčen, se nisem za to pozanimal) sprejel amandma na isto temo, da
                           se pač to razmerje poruši. Toliko v splošnem. Bom pa še pri kakšnem členu
                           verjetno tudi obrazložil svoj glas. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Dobro. Predlog gospe Lokarjeve je - jaz predlagam, da se zbor z
                           glasovanjem do tega opredeli in da ne zavlačujemo - da bi najprej
                           glasovali o amandmajih Odbora za delo, zaposlovanje in socialno politiko
                            k 24., 48., 55., 128. členu, ker bo to vplivalo na glasovanje in
                           opredelitev predlagateljev drugih amandmajev, ali jih umaknejo ali ne.
                            Prosim, ugotavljamo navzočnost.  40. Ali lahko pridete v dvorano,
                           prosim? 41 nas je zdaj. <stage>(41 prisotnih.)</stage></p>
                        <p>Kdo je za predlog, da se glasuje najprej o teh štirih amandmajih Odbora
                           za socialno delo, zaposlovanje in socialno politiko in potem o ostalih,
                           naj glasuje za.</p>
                        <p>Kdor je za, naj prosim glasuje. <stage>(28 poslancev.)</stage> Je kdo
                           proti? <stage>(1  poslanec.)</stage>  Se je kdo vzdržal? <stage>(6
                              poslancev.)</stage></p>
                        <p>Ugotavljam, da je z 28 glasovi za, 1 proti in 6 vzdržanimi ta sklep
                           sprejet.</p>
                        <p>To pomeni, da glasujemo najprej o teh štirih amandmajih, potem gremo pa
                           po vrsti o ostalih. Najprej amandma k 24. členu. Ali lahko preverimo
                           sklepčnost? Glede na 39, kolikor nas je bilo, sta še dva vstopila in bi
                           nas moralo biti 41. Prosim, da vsi poslanci pritisnete zdaj na gumb.
                              <stage>(41 poslancev je prisotnih.)</stage></p>
                        <p>Najprej glasujemo o amandmaju k 24. členu - prosim, da med glasovanjem ne
                           odhajate. V skladu s poslovnikom, razen na posebno intervencijo, ne bom
                           med glasovanjem več ugotavljal sklepčnosti -  k 24. členu je  odbor
                           vložil amandma, da se v prvem odstavku številka 52 nadomesti s 60. Ali je
                           to ta amandma? <stage>(Da.)</stage> Vlada amandmaja ne podpira.  Prosim?
                           K 24. členu.</p>
                        <p>Kdor je za, naj prosim glasuje. <stage>(21 poslancev.)</stage> Je kdo
                           proti? <stage>(5  poslancev.)</stage>  Se je kdo vzdržal? <stage>(9
                               poslancev.)</stage></p>
                        <p>Ugotavljam, da je z 21 glasovi za, 5 proti in 9 vzdržanimi amandma
                           sprejet.</p>
                        <p>Naslednji je amandma k 48. členu. Odbor je vložil amandma pod številko 3
                           na strani 9: Besedilo tega člena se spremeni tako, da se glasi:
                           "Podjetja, zavodi in drugi delodajalci zagotavljajo izvajanje storitev iz
                           18. člena tega zakona." Kdor je za ta amandma odbora, naj glasuje. Zdaj
                           nas je 42.</p>
                        <p>Kdor je za, naj prosim glasuje. <stage>(25 poslancev.)</stage> Je kdo
                           proti? <stage>(5  poslancev.)</stage>  Se je kdo vzdržal? <stage>(4
                              poslanci.)</stage></p>
                        <p>Ugotavljam, da je s 25 glasovi za, 5 proti in 4 vzdržanimi tudi ta
                           amandma sprejet.</p>
                        <p>Naslednji amandma je k 55. členu na strani 11, ki pravi: Predzadnji
                           stavek tega člena, ki se glasi : "Podrobnejšo sestavo in številčno
                           razmerje predstavnikov Sveta zavoda določi ustanovitelj z aktom o
                           ustanovitvi." Ta stavek se črta in nadomesti z besedilom: "V Svetu
                           socialno-varstvenega zavoda imajo večino delavci, ki opravljajo
                           dejavnost,  za katero je zavod ustanovljen." Kdo je za? Kvorum je 42.
                           Vlada ga ne podpira.</p>
                        <p>Kdor je za, naj prosim glasuje. <stage>(20 poslancev.)</stage> Je kdo
                           proti? <stage>(17  poslancev.)</stage>  Se je kdo vzdržal? <stage>(4
                               poslanci.)</stage></p>
                        <p>Ugotavljam, da z 20 glasovi za, 17 proti in 4 vzdržanimi amandma ni
                           sprejet.</p>
                        <p>In sedaj je še 128. člen <stage>(stran 23)</stage> to je amandma, ki
                           pravi: Za 128. členom se doda nov 128a. člen, ki se glasi: "Tujci, ki so
                           do uveljavitve tega zakona pridobili pravice po zakonu o socialnem
                           skrbstvu, obdržijo pravice po tem zakonu do sklenitve bilateralnih
                           sporazumov, vendar najdalj eno leto od uveljavitve tega zakona." Vlada ga
                           ne podpira.</p>
                        <p>Kdor je za, naj prosim glasuje. <stage>(16 poslancev.)</stage> Je kdo
                           proti? <stage>(14 poslancev.)</stage>  Se je kdo vzdržal? <stage>(12
                              poslancev.)</stage></p>
                        <p>Ugotavljam, da  s 16 glasovi za, 14 proti in 12 vzdržanimi amandma ni
                           sprejet.</p>
                        <p>Sedaj predlagam, da gremo po pregledu. Tisti, ki ste pogojevali te svoje
                           amandmaje s temi amandmaji pa prosim, da sproti sporočate, ali jih
                           umikate ali ne.</p>
                        <p>K 5. členu je g. Žarko Pregelj dal že prej omenjeni amandma, da se del
                           stavka črta od "v Sloveniji." Vlada ne podpira amandma. G. Pregelj,
                           vztrajate pri amandmaju? Prosim? Seveda vztraja.</p>
                        <p>Kdor je za, naj prosim glasuje. <stage>(14 poslancev.)</stage> Je kdo
                           proti? <stage>(11 poslancev)</stage>  Se je kdo vzdržal? <stage>(12
                              poslancev.)</stage></p>
                        <p>Ugotavljam, da s 14 glasovi za, 11 proti in 12 vzdržanimi amandma ni
                           sprejet.</p>
                        <p>K 7. členu je vložen amandma gospe Sonje Lokar - umika.</p>
                        <p>K 11. členu so vloženi 3 amandmaji. Prvega je vložila vlada, imate ga na
                           strani 2. Ali imate pregled, da ne berem amandmajev? Imate. To je pod
                           številko 1 k 11. členu.</p>
                        <p>Kdor je za, naj prosim glasuje. <stage>(26 poslancev.)</stage> Je kdo
                           proti? <stage>(1 poslanec)</stage>  Se je kdo vzdržal? <stage>(12
                              poslancev.)</stage></p>
                        <p>Ugotavljam, da je s 26 glasovi za, 1 proti in 12 vzdržanimi amandma
                           sprejet.</p>
                        <p>Drugi amandma pod številko 2 je vložila Metka Mencin. Vztraja pri
                           amandmaju? Je ni. Sedaj predlagatelja ni, jaz ne morem umikati brez
                           predlagatelja. Vlada ne podpira tega amandmaja. Prosim, da glasujemo.</p>
                        <p>Kdor je za, naj prosim glasuje. <stage>(3 poslanci.)</stage> Je kdo
                           proti? <stage>(21 poslancev)</stage>  Se je kdo vzdržal? <stage>(13
                              poslancev.)</stage></p>
                        <p>Ugotavljam, da s 3 glasovi za, 21 proti in 13 vzdržanimi amandma ni
                           sprejet.</p>
                        <p>Tretji amandma Sonja Lokar - umika.</p>
                        <p>K 15. členu je vložen amandma Vlade Republike Slovenije. Imate ga na
                           drugi strani spodaj.</p>
                        <p>Kdor je za, naj prosim glasuje. <stage>(38 poslancev.)</stage> Je kdo
                           proti? <stage>(2 poslanca)</stage>  Se je kdo vzdržal? <stage>(2
                              poslanca.)</stage></p>
                        <p>Ugotavljam, da je z 38 glasovi za, 2 proti in 2 vzdržanima amandma
                           sprejet.</p>
                        <p>K 16.členu je vložila amandma Sonja Lokar - umika.</p>
                        <p>K 21. členu je vložil amandma g. Žarko Pregelj. Imate ga na tretji strani
                           pod št. 1 pri členu 21. Črta se del prvega stavka, in sicer 65 let za
                           moške in tri pike za ženske. Vlada ne podpira.</p>
                        <p>Kdor je za, naj prosim glasuje. <stage>(9 poslancev.)</stage> Je kdo
                           proti? <stage>(17 poslancev.)</stage>  Se je kdo vzdržal? <stage>(12
                              poslancev.)</stage></p>
                        <p>Ugotavljam, da z 9 glasovi za, 17 proti in 12 vzdržanimi amandma ni
                           sprejet.</p>
                        <p>K 22. členu je ravno tako vložil gospod Žarko Pregelj amandma, ki se
                           glasi, če ga nimate. Prosim? Imate. Imate ga na strani tri. Kaj sodi
                           vlada o tem amandmaju? Ne podpira.</p>
                        <p>Kdor je za, naj prosim glasuje. <stage>(12 poslancev.)</stage> Je kdo
                           proti? <stage>(13 poslancev.)</stage>  Se je kdo vzdržal? <stage>(14
                              poslancev.)</stage></p>
                        <p>Ugotavljam, da s 12 glasovi za, 13 proti in 14 vzdržanimi amandma ni
                           sprejet.</p>
                        <p>K 23. členu g. Pregelj vlaga amandma, da se ta člen črta. Vlada ne
                           podpira, predpostavljam. Ima svoj amandma, tega ne podpira.</p>
                        <p>Kdor je za, naj prosim glasuje. <stage>(8 poslancev.)</stage> Je kdo
                           proti? <stage>(13 poslancev.)</stage>  Se je kdo vzdržal? <stage>(11
                              poslancev.)</stage></p>
                        <p>Ugotavljam, da z 8 glasovi za, 13 proti in 11 vzdržanimi amandma ni
                           sprejet.</p>
                        <p>In sedaj je amandma vlade, ki ga imate na tretji strani spodaj in četrti
                           strani zgoraj. Predlagatelj, kot rečeno, Vlada Republike Slovenije.</p>
                        <p>Kdor je za, naj prosim glasuje. <stage>(38 poslancev.)</stage> Je kdo
                           proti? <stage>(Nihče.)</stage>  Se je kdo vzdržal? <stage>(2
                              poslanca.)</stage></p>
                        <p>Ugotavljam, da je z 38 glasovi za in 2 vzdržanima amandma sprejet.</p>
                        <p>K 24. členu je amandma Sonje Lokar - umika.</p>
                        <p>Amandma vlade smo že sprejeli. G. Pregelj, ali vi vztrajate pri svojem
                           amandmaju glede na amandma odbora, ki je že sprejet? Prosim? Številka je
                           že spremenjena, vi imate pa še "najmanj", ampak številka je sedaj večja.
                           Ali vztrajate pri svojem amandmaju? Seveda vztraja. Se pravi, da se za
                           besedo "znaša" vstavi beseda "najmanj". Vlada ne podpira.</p>
                        <p>Kdor je za, naj prosim glasuje. <stage>(24 poslancev.)</stage> Je kdo
                           proti? <stage>(10 poslancev.)</stage>  Se je kdo vzdržal? <stage>(7
                              poslancev.)</stage></p>
                        <p>Ugotavljam, da je amandma g. Preglja sprejet. Vnese se "najmanj".</p>
                        <p>Naslednji amandma. Vložil ga je g. Pregelj k istemu členu, ki pravi, da
                           se doda nov odstavek. Imate ga na strani 4 spodaj. Vlada ne podpira. K
                           24. členu drugi amandma g. Pregla, ki pravi, da se doda nov odstavek.
                           Vlada ga ne podpira. (Saj je v pregledu.) Za 4. odstavkom se doda nov
                           odstavek, ki se glasi: "Minister za zdravstvo, družino in socialno
                           varstvo določi višino denarne pomoči. Vlada ga ne podpira.</p>
                        <p>Kdor je za, naj prosim glasuje. <stage>(9 poslancev.)</stage> Je kdo
                           proti? <stage>(17 poslancev.)</stage>  Se je kdo vzdržal? <stage>(12
                              poslancev.)</stage></p>
                        <p>Ugotavljam, da z 9 glasovi za, 17 proti in 12 vzdržanimi amandma ni
                           sprejet.</p>
                        <p>K 26. členu je amandma Sonje Lokar. Umika.</p>
                        <p>Gospod Magajna ima amandma, ki ga imate na 5. strani v sredini. Vlada ga
                           ne podpira.</p>
                        <p>Kdo je za? <stage>(16 poslancev.)</stage> Je kdo proti? <stage>(7
                              poslancev.)</stage> Se je kdo vzdržal? <stage>(11
                           poslancev.)</stage></p>
                        <p>Ugotavljam, da amandma ni sprejet.</p>
                        <p>Komisija za vprašanja invalidov je vložila amandma pod številko 3 na 5.
                           strani. Vlada ga ne podpira in matični odbor tudi ne.</p>
                        <p>Kdo je za? <stage>(14 poslancev.)</stage> Je kdo proti? <stage>(10
                              poslancev.)</stage> Se je kdo vzdržal? <stage>(14
                           poslancev.)</stage></p>
                        <p>Ugotavljam, da amandma ni sprejet.</p>
                        <p>Metka Mencin je vložila amandma k 27. členu pod številko 1 na 5. strani
                           spodaj. Vlada ga ne podpira.</p>
                        <p>Kdo je za? <stage>(18 poslancev.)</stage> Je kdo proti? <stage>(10
                              poslancev.)</stage> Se je kdo vzdržal? <stage>(12
                           poslancev.)</stage></p>
                        <p>Ugotavljam, da amandma ni sprejet.</p>
                        <p>Komisija za vprašanja invalidov je vložila amandma, ki ga imate na 6.
                           strani pod številko 2 zgoraj. Vlada ga podpira.</p>
                        <p>Kdo je za ta amandma, ki ga vlada podpira? <stage>(40 poslancev.)</stage>
                           Je kdo proti? <stage>(Nihče.)</stage> Se je kdo vzdržal? <stage>(3
                              poslanci.)</stage></p>
                        <p>Ugotavljam, da je amandma sprejet.</p>
                        <p>Pod številko 3 je amandma Sonje Lokar. Umika.</p>
                        <p>Na isti strani imate k 34. členu amandma Metke Mencin, ki ga vlada
                           podpira.</p>
                        <p>Kdo je za? <stage>(31 poslancev.)</stage> Je kdo je proti? <stage>(5
                              poslancev.)</stage> Se je kdo je vzdržal? <stage>(3 poslanci.)</stage>
                              </p>
                        <p>Ugotavljam, da je amandma sprejet.</p>
                        <p>Žarko Pregelj je vložil amandma k 36. členu na 6. strani spodaj. Vlada ga
                           ne podpira, ker ima svoj amandma.</p>
                        <p>Kdo je za amandma? <stage>(5 poslancev.)</stage> Je kdo  proti?
                              <stage>(12 poslancev.)</stage> Se je kdo je vzdržal? <stage>(12
                              poslancev.)</stage></p>
                        <p>Ugotavljam, da amandma ni sprejet.</p>
                        <p>Naslednji amandma imate na 7. strani pod številko 2 zgoraj. Vložila ga je
                           Vlada Republike Slovenije.</p>
                        <p>Kdo je za? <stage>(33 poslancev.)</stage> Je kdo proti?
                              <stage>(Nihče.)</stage> Se je kdo vzdržal? <stage>(3
                              poslanci.)</stage></p>
                        <p>Ugotavljam, da je amandma sprejet.</p>
                        <p>&gt;K 41. členu je vložila amandma Vlada Republike Slovenije, 7. stran,
                           sredina.</p>
                        <p>Kdo je za? <stage>(31 poslancev.)</stage> Je kdo proti? <stage>(1
                              poslanec.)</stage> Se je kdo vzdržal? <stage>(4 poslanci.)</stage></p>
                        <p>Ugotavljam, da je amandma sprejet.</p>
                        <p>K 42. členu je vložila amandma Vlada Republike Slovenije, 7. stran
                           spodaj.</p>
                        <p>Kdo je za? <stage>(35 poslancev.)</stage> Je kdo proti?
                              <stage>(Nihče.)</stage> Se je kdo vzdržal? <stage>(2
                              poslanca.)</stage></p>
                        <p>Ugotavljam, da je ta amandma sprejet.</p>
                        <p>Tudi naslednji amandma, ki ga imate na 8. strani zgoraj, je k temu členu
                           vložila Vlada Republike Slovenije.</p>
                        <p>Kdo je za? <stage>(35 poslancev.)</stage> Je kdo proti?
                              <stage>(Nihče.)</stage> Se je kdo vzdržal? <stage>(1
                              poslanec.)</stage></p>
                        <p>Ugotavljam, da je amandma sprejet.</p>
                        <p>K 43. členu je vložila amandma ravno tako Vlada Republike Slovenije.
                           Imate ga na 8. strani, na drugem mestu.</p>
                        <p>Kdo je za? <stage>(33 poslancev.)</stage> Je kdo proti?
                              <stage>(Nihče.)</stage> Se je kdo vzdržal? <stage>(4
                              poslanci.)</stage></p>
                        <p>Ugotavljam, da je amandma sprejet.</p>
                        <p>K 44. členu je vložila amandma Vlada Republike Slovenije. Imate ga na 8.
                           strani.</p>
                        <p>Kdo je za? <stage>(37 poslancev.)</stage> Je kdo proti? <stage>(2
                              poslanca.)</stage> Se je kdo vzdržal? <stage>(1 poslanec.)</stage></p>
                        <p>Ugotavljam, da je amandma sprejet.</p>
                        <p>K 48. členu je vložil amandma gospod Tomšič. Imate ga na 8. strani
                           spodaj. Vlada ga ne podpira.</p>
                        <p>Kdo je za? <stage>(15 poslancev.)</stage> Je kdo proti? <stage>(7
                              poslancev.)</stage> Se je kdo vzdržal? <stage>(14
                           poslancev.)</stage></p>
                        <p>Ugotavljam, da amandma ni sprejet.</p>
                        <p>Gospa Sonja Lokar umika svoj amandma.</p>
                        <p>K poglavju Vrste socialno varstvenih ... K temu poglavju je vložila
                           amandma Vlada Republike Slovenije, da se naslov poglavja spremeni.</p>
                        <p>Kdo je za? <stage>(34 poslancev.)</stage> Je kdo proti? <stage>(1
                              poslanec.)</stage> Se je kdo vzdržal? <stage>(1 poslanec.)</stage></p>
                        <p>Ugotavljam, da je amandma sprejet.</p>
                        <p>K 49. členu je amandma vložila Vlada Republike Slovenije, ki ga imate na
                           9. strani spodaj. <stage>(Iz dvorane nekdo govori.)</stage> Smo že
                           izglasovali.</p>
                        <p>Vračamo se k 49. členu, amandma je od Vlade. Gospa Sonja Lokar želi
                           obrazložiti glas.</p>
                     </sp>
                     <sp who="#sp.LokarSonja">
                        <speaker>SONJA LOKAR:</speaker>
                        <p>Če natančno preberete, kako je ta člen zapisan v predlogu zakona in kako
                           je predloženo, da se spremeni, boste opazili, da  gre v bistvu za
                           spremembo koncepta socialnega zavoda. Tukaj se socialni zavod, v bistvu z
                           nekaj malimi spremembami navidezno v tem členu, spreminja v urad - to je
                           pa točno tisto česar ves čas nismo hoteli. Zato vas prosim, da ohranimo
                           center za socialno delo kot osrednjo inštitucijo, ki se ukvarja s
                           preventivo in z vsemi drugimi zadevami, ki so povezane s socialnim delom,
                           ker imamo v tem zakonu dovolj členov, ki omogočajo oddajanje koncesij za
                           opravljanje tistih zadev, ki jih center ne bi, ali pa bi jih lahko
                           opravljal hkrati tudi z drugimi. Zato bom proti temu členu, še toliko
                           bolj, ker na odboru tega člena nismo niti diskutirali niti se odbor do
                           njega ni opredelil, je pa bistvenega pomena.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Prosim, če ne odhajate. G. Kociper bo še obrazložil glas. Medtem
                           prosim, da preverimo navzočnost, da vidimo, če smo še sklepčni.
                              <stage>(42 prisotnih.)</stage> Smo sklepčni. Prosim, da ne odhajate
                           zato, da končamo to glasovanje.</p>
                     </sp>
                     <sp who="#sp.KociperŠtefan">
                        <speaker>ŠTEFAN KOCIPER:</speaker>
                        <p>Jaz bom glasoval za ta amandma vlade in ugotavljam, da ta amandma ne
                           spreminja centrov za socialno delo v urade, ampak samo bolj dispenzira
                           delo centra za socialno delo, bolj jasno pove, kaj opravljajo. Hvala
                           lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala.</p>
                        <p>Kdo je za amandma vlade, naj glasuje? <stage>(29 poslancev.)</stage> Je
                           kdo proti? <stage>(4 poslanci.)</stage> Se je kdo vzdržal? <stage>(9
                              poslancev.)</stage></p>
                        <p>Ugotavljam, da je amandma sprejet.</p>
                        <p>Sedaj je amandma Komisije za vprašanja invalidov. Predstavnika sprašujem,
                           ali je sedaj ta amandma še aktualen, glede na sprejeti amandma? Ta
                           amandma dodaja k 2. odstavku nekaj in ga vlada ne podpira. Amandma,
                           pravijo, je še vedno aktualen. Vlada ga ne podpira.</p>
                        <p>Kdo je za? <stage>(18 poslancev.)</stage> Je kdo proti? <stage>(11
                              poslancev.)</stage> Se je kdo vzdržal? <stage>(12
                           poslancev.)</stage></p>
                        <p>Ugotavljam, da amandma ni sprejet.</p>
                        <p>&gt;Gospa Sonja Lokar vlaga amandma, ki ga imate na 10. strani pod
                           številko 3, v sredini. Vlada ga ne podpira.</p>
                        <p>Kdo je za? <stage>(17 poslancev.)</stage> Je kdo proti? <stage>(17
                              poslancev.)</stage> Se je kdo vzdržal? <stage>(5
                           poslancev.)</stage></p>
                        <p>Ugotavljam, da amandma ni sprejet.</p>
                        <p>K 51. členu je vložen amandma Komisije za vprašanja invalidov, ki ga
                           vlada podpira. Imate ga na 10. strani, spodaj.</p>
                        <p>Navzočnost ugotavljam. <stage>(41 prisotnih.)</stage> Prosim, da ne
                           odhajate iz dvorane, imamo še za tri minute glasovanja.</p>
                        <p>Kdo je za? <stage>(32 poslancev.)</stage> Je kdo proti? <stage>(1
                              poslanec.)</stage> Se je kdo vzdržal? <stage>(2 poslanca.)</stage></p>
                        <p>Ugotavljam, da je amandma sprejet.</p>
                        <p>K 55. členu je amandma gospe Sonje Lokar pod številko 1, 10. stran
                           spodaj, 11. stran zgoraj. Vztraja pri amandmaju. Vlada ga ne podpira.</p>
                        <p>Kdo je za? <stage>(15 poslancev.)</stage> Je kdo proti? <stage>(15
                              poslancev.)</stage> Se je kdo vzdržal? <stage>(8
                           poslancev.)</stage></p>
                        <p>Ugotavljam, da amandma ni sprejet.</p>
                        <p>Komisija za vprašanja invalidov je ravno tako dala amandma k temu členu
                           na 11. strani, sredina. Vlada ga podpira.</p>
                        <p>Kdo je za? <stage>(38 poslancev.)</stage> Je kdo proti?
                              <stage>(Nihče.)</stage> Se je kdo vzdržal? <stage>(Nihče.)</stage></p>
                        <p>Ugotavljam, da je amandma soglasno sprejet.</p>
                        <p>K 62. členu je vložila amandma gospa Spomenka Hribar. Vlada ga ne
                           podpira.</p>
                        <p>Kdo je za? <stage>(13 poslancev.)</stage> Je kdo proti? <stage>(14
                              poslancev.)</stage> Se je kdo vzdržal? <stage>(9
                           poslancev.)</stage></p>
                        <p>Ugotavljam, da amandma ni sprejet.</p>
                        <p>K 63. členu je ravno tako vložila amandma Spomenka Hribar. Vlada ga ne
                           podpira.</p>
                        <p>Kdo je za? <stage>(20 poslancev.)</stage> Je kdo proti? <stage>(14
                              poslancev.)</stage> Se je kdo vzdržal? <stage>(3
                           poslanci.)</stage></p>
                        <p>Ugotavljam, da amandma ni sprejet.</p>
                        <p>K 64. členu je vložila amandma Komisija za vprašanja invalidov, 12. stran
                           zgoraj. Vlada ga podpira.</p>
                        <p>Kdo je za? <stage>(37 poslancev.)</stage> Je kdo proti? <stage>(1
                              poslanec.)</stage> Se je kdo vzdržal? <stage>(Nihče.)</stage></p>
                        <p>Ugotavljam, da je amandma sprejet.</p>
                        <p>K 66. členu je vložila amandma Vlada Republike Slovenije.</p>
                        <p>Kdo je za? <stage>(38 poslancev.)</stage> Je kdo proti?
                              <stage>(Nihče.)</stage> Se je kdo vzdržal? <stage>(2
                              poslanca.)</stage></p>
                        <p>Ugotavljam, da je amandma sprejet.</p>
                        <p>K 73. členu je vložila amandma Sonja Lokar. Ostaja pri amandmaju? Ne?
                           Umika.</p>
                        <p>K 77. členu je vložil amandma gospod Tomšič. Vlada amandma podpira.</p>
                        <p>Kdo je za? <stage>(36 poslancev.)</stage> Je kdo proti? <stage>(2
                              poslanca.)</stage> Se je kdo vzdržal? <stage>(1 poslanec.)</stage></p>
                        <p>Ugotavljam, da je amandma sprejet.</p>
                        <p>Gospod Tomšič je vložil še en amandma, ki ga imate ravno tako na 13.
                           strani pod številko 2 in ga vlada ne podpira.</p>
                        <p>Kdo je za? <stage>(8 poslancev.)</stage> Je kdo proti? <stage>(10
                              poslancev.)</stage> Se je kdo vzdržal? <stage>(18
                           poslancev.)</stage></p>
                        <p>Ugotavljam, da amandma ni sprejet.</p>
                        <p>Pod številko 3 na isti strani je ravno tako amandma gospoda Tomšiča, ki
                           ga vlada ravno tako ne podpira.</p>
                        <p>Kdo je za? <stage>(5 poslancev.)</stage> Je kdo proti? <stage>(12
                              poslancev.)</stage> Se je kdo vzdržal? <stage>(15
                           poslancev.)</stage></p>
                        <p>Ugotavljam, da amandma ni sprejet.</p>
                        <p>Pod številko 4 še en amandma gospoda Tomšiča, ki ga vlada ravno tako ne
                           podpira. Imate ga na 14. strani zgoraj.</p>
                        <p>Kdo je za? <stage>(7 poslancev.)</stage> Je kdo proti? <stage>(10
                              poslancev.)</stage> Se je kdo vzdržal? <stage>(14
                           poslancev.)</stage></p>
                        <p>Ugotavljam, da amandma ni sprejet.</p>
                        <p>Na 14. strani imate k 78. členu amandma Metke Mencin, ki ga vlada ne
                           podpira, matični odbor ga podpira.</p>
                        <p>Gospodje bodo obrazložili glasove. Najprej gospod Kociper, potem gospa
                           Vidovič.</p>
                     </sp>
                     <sp who="#sp.KociperŠtefan">
                        <speaker>ŠTEFAN KOCIPER:</speaker>
                        <p>Glasoval bom za amandma Liberalno demokratske stranke. S sprejetjem tega
                           amandmaja namreč podpiramo superrevizijo in strokovni nadzor v javnih
                           zavodih. Če se vlada temu odpoveduje, dela škodo stroki. Prepričan sem
                           pa, da je normalno, da vlada podpira take zadeve in tudi plačuje
                           izvajanje kontrole oziroma superrevizije.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Še gospa Vidovič bo obrazložila glas.</p>
                     </sp>
                     <sp who="#sp.VidovičZdenka">
                        <speaker>ZDENKA VIDOVIČ:</speaker>
                        <p>Jaz bom glasovala za ta amandma, ker se mi zdi normalno, če z zakonom
                           predpisujemo obvezno združevanje delavcev v zadrugo  oziroma v zbornico
                           in če z zakonom točno, natančno določamo naloge te zadruge, se mi zdi
                           tudi normalno, da potem  s proračunom zagotovimo sredstva za izvajanje
                           teh nalog.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala.</p>
                        <p>Kdor je za, naj prosim glasuje. <stage>(29  poslancev.)</stage> Je kdo
                           proti? <stage>(5  poslancev.)</stage>  Se je kdo vzdržal? <stage>(3
                               poslanci.)</stage></p>
                        <p>Opozarjam tehnično službo, ki bo ugotavljala glasove, da je 29 glasov za,
                           ker je bil en glas oddan naknadno.</p>
                        <p>Ugotavljam, da je z 29 glasovi za, 5 proti in 3 vzdržanimi amandma
                           sprejet.</p>
                        <p>Naslednji amandma je k 79. členu vložila Vlada Republike Slovenije. Kdo
                           je za ta amandma na strani 14 v sredini? To je amandma vlade.</p>
                        <p>Kdor je za, naj prosim glasuje. <stage>(32  poslancev.)</stage> Je kdo
                           proti? <stage>(2  poslanca.)</stage>  Se je kdo vzdržal? <stage>(2
                               poslanca.)</stage></p>
                        <p>Ugotavljam, da je je z 32 za, 2 proti in 2 vzdržanima amandma
                           sprejet.</p>
                        <p>Drugi amandma je vložila Komisija za vprašanja invalidov. Vlada ga ne
                           podpira, ker je že povzet v njenem amandmaju. Odbor ga podpira. Sprašujem
                           predstavnika invalidov zdaj, ali ga umika?  Komisija amandma umika.</p>
                        <p>K 89. členu na 15. strani imate amandma gospoda Tomšiča, ki ga vlada ne
                           podpira. Kdo je za?</p>
                        <p>Kdor je za, naj prosim glasuje. <stage>(9   poslancev.)</stage> Je kdo
                           proti? <stage>(13  poslancev.)</stage>  Se je kdo vzdržal? <stage>(14
                               poslancev.)</stage></p>
                        <p>Ugotavljam, da amandma ni sprejet;  9 glasov za, 13 proti in 14
                           vzdržanih.</p>
                        <p>K 93. členu vlaga amandma Vlada Republike Slovenije na strani 15; začne
                           se skoraj v sredini in do konca strani.</p>
                        <p>Kdor je za, naj prosim glasuje. <stage>(34   poslancev.)</stage> Je kdo
                           proti? <stage>(1  poslanec.)</stage>  Se je kdo vzdržal? <stage>(3
                               poslanci.)</stage></p>
                        <p>Ugotavljam, da je s 34 glasovi za, 1 proti in 3 vzdržanimi amandma
                           sprejet.</p>
                        <p>K 94. in 95. členu je vložila amandma gospa Sonja Lokar. Ali vztraja?
                            Vztraja. Vlada ga podpira in matični odbor ga tudi podpira.</p>
                        <p>Kdor je za, naj prosim glasuje. <stage>(33  poslancev.)</stage> Je kdo
                           proti? <stage>(3  poslanci.)</stage>  Se je kdo vzdržal? <stage>(2
                               poslanca.)</stage></p>
                        <p>Ugotavljam, da je s 33 glasov za, 3 proti in 2 vzdržanima amandma
                           sprejet.</p>
                        <p>Amandma k 97. členu  na strani 16 Sonja Lokar umika.</p>
                        <p>Drugi amandma je vložila Vlada Republike Slovenije k istemu  členu, na
                           strani 16.</p>
                        <p>Kdor je za, naj prosim glasuje. <stage>(36   poslancev.)</stage> Je kdo
                           proti? <stage>(Nihče.)</stage>  Se je kdo vzdržal?
                              <stage>(Nihče.)</stage></p>
                        <p>Ugotavljam, da je amandma soglasno izglasovan.</p>
                        <p>K 98. členu je vložila amandma Sonja Lokar, ki ga umika.</p>
                        <p>Naslednji amandma pa je vložila Metka Mencin. Metka Mencin umika svoj
                           amandma.</p>
                        <p>Tretji amandma pa je vložila Vlada Republike Slovenije k istemu
                           členu.</p>
                        <p>Kdor je za, naj prosim glasuje. <stage>(38   poslancev.)</stage> Je kdo
                           proti? <stage>(Nihče.)</stage>  Se je kdo vzdržal? <stage>(3
                               poslanci.)</stage></p>
                        <p>Ugotavljam, da  je  z 38 glasovi za in 3 vzdržanimi amandma sprejet.</p>
                        <p>K 100. členu je vložila amandma Sonja Lokar, ga umika.</p>
                        <p>K 103. členu tudi Sonja Lokar, ki ga umika.</p>
                        <p>K 104. členu je amandma vložila Vlada Republike Slovenije. Imate ga na
                           strani 18 zgoraj.</p>
                        <p>Kdor je za, naj prosim glasuje. <stage>(39   poslancev.)</stage> Je kdo
                           proti? <stage>(Nihče.)</stage>  Se je kdo vzdržal? <stage>(1
                              poslanec.)</stage></p>
                        <p>Ugotavljam, da je z 39 glasovi za in 1 vzdržanim amandma sprejet.</p>
                        <p>K 108. členu je amandma za novi 108. a) in 108. b) člen. Najprej za 108
                           a) člen,  ki ga je vložila Metka Mencin. Vlada ga ne podpira. Vlada ne,
                           odbor da.</p>
                        <p>Kdor je za, naj prosim glasuje. <stage>(23   poslancev.)</stage> Je kdo
                           proti? <stage>(4  poslanci.)</stage>  Se je kdo vzdržal? <stage>(11
                               poslancev.)</stage></p>
                        <p>Ugotavljam, da je s 23 glasovi za, 4 proti in 11 vzdržanimi amandma
                           sprejet.</p>
                        <p>Amandma za 108. b) člen je vložila ravno tako Metka Mencin, ki ga niti
                           vlada niti odbor ne podpirata pod pogojem, da vlada predloži ustrezen
                           amandma. Ali ga je predložila? Je sprejet in Metka Mencin umika
                           amandma.</p>
                        <p>K 110. členu je Metka Mencin predlagala amandma, ki ga vlada podpira. Kdo
                           je za amandma, ki ga vlada podpira?</p>
                        <p>Kdor je za, naj prosim glasuje. <stage>(34   poslancev.)</stage> Je kdo
                           proti? <stage>(2  poslanca.)</stage>  Se je kdo vzdržal?
                              <stage>(Nihče.)</stage></p>
                        <p>Ugotavljam, da je s 34 glasovi za in 2 proti amandma sprejet.</p>
                        <p>Naslednji amandma k istemu členu je vložila ravno tako Metka Mencin, da
                           se črta besedilo prve in druge alinee. Kaj sodi o tem vlada? Ne podpira.
                           - Bomo takoj ugotovili. Prosim, zahtevajo, da se preveri  sklepčnost. Vse
                           poslance prosim, da ugotovite navzočnost. 41, 42. <stage>(42 navzočih
                              poslancev.)</stage> - Gospod Kmetič, prosim, da ostanete v dvorani.
                           Vsi smo lačni in bomo prej šli jest.</p>
                        <p>Prosim, gospod Kociper bo na kratko obrazložil svoj glas.</p>
                     </sp>
                     <sp who="#sp.KociperŠtefan">
                        <speaker>ŠTEFAN KOCIPER:</speaker>
                        <p>Amandmaja Liberalno-demokratske stranke ne podpiram. Odbor je po
                           argumentrirani razpravi ugotovil, da je nujno potrebna v operativnem delu
                           tudi številka EMŠO in pa ime in priimek, za kar predlaga
                           Liberalno-demokratska stranka, da se črta. Za strokovno delo, za
                           analitsko delo in tudi planiranje ter korektno izvajanje socialno
                           varstvenih storitev in dajatev je nujno potrebno, da imamo ta dva
                           elementa in zato bom glasoval za oziroma  proti temu amandmaju.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Kdor je za amandma, ki ga, kot rečeno, vlada ne podpira, naj
                           glasuje.</p>
                        <p>Kdor je za, naj prosim glasuje. <stage>(10  poslancev.)</stage> Je kdo
                           proti? <stage>(20  poslancev.)</stage>  Se je kdo vzdržal? <stage>(11
                               poslancev.)</stage></p>
                        <p>Ugotavljam, da z 10 glasov za, 20 proti in 11 vzdržanimi amandma ni
                           sprejet.</p>
                        <p>sto vsebino ima amandma Zveze svobodnih sindikatov. Ali vztrajajo pri
                           amandmaju. Vztrajajo. Vlada ga ne podpira. Kdor je za amandma Svobodnih
                           sindikatov, naj glasuje. <stage>(Glas iz klopi - se ne razume.)</stage>
                           Amandma Metke Mencin je bil širši.</p>
                        <p>Kdor je za, naj prosim glasuje. <stage>(14   poslancev.)</stage> Je kdo
                           proti? <stage>(17  poslancev.)</stage>  Se je kdo vzdržal? <stage>(2
                               poslanca.)</stage></p>
                        <p>Ugotavljam, da s 14 glasovi za, 17 proti in 2 vzdržanima amandma ni
                           sprejet.</p>
                        <p>(Prosim, če se pogovarjate malo tiše.)</p>
                        <p>Naslednji amandma je vložila k istemu členu še Metka Mencin, da ostane
                           samo letnica rojstva. Vlada ga ne podpira.</p>
                        <p>Kdor je za, naj prosim glasuje. <stage>(10   poslancev.)</stage> Je kdo
                           proti? <stage>(13  poslancev.)</stage>  Se je kdo vzdržal? <stage>(10
                               poslancev.)</stage></p>
                        <p>Ugotavljam, da z 10 glasovi za, 13 proti in 10 vzdržanimi amandma ni
                           sprejet.</p>
                        <p>Naslednji amandma k istemu členu je vložila ravno tako Metka Mencin in
                           vlada ga ravno tako ne podpira.</p>
                        <p>Kdor je za, naj prosim glasuje. <stage>(9   poslancev.)</stage> Je kdo
                           proti? <stage>(15  poslancev.)</stage>  Se je kdo vzdržal? <stage>(12
                               poslancev.)</stage></p>
                        <p>Ugotavljam, da amandma ni sprejet: 9 za, 15 proti in 12 vzdržanih.</p>
                        <p>&gt;Naslednji amandma je k istemu členu vložila Metka Mencin, stran 20
                           zgoraj pod številko 6. Vlada ga ne podpira.</p>
                        <p>Kdor je za, naj prosim glasuje. <stage>(10   poslancev.)</stage> Je kdo
                           proti? <stage>(13  poslancev.)</stage>  Se je kdo vzdržal? <stage>(15
                               poslancev.)</stage></p>
                        <p>Ugotavljam, da z 10 glasovi za, 13 proti in 15 vzdržanimi amandma ni
                           sprejet.</p>
                        <p>K 111. členu je vložila amandma Metka Mencin. Stran 20 na sredini. Vlada
                           ga je v svojem amandmaju povzela. Predlagam, da zato najprej glasujemo o
                           vladinem amandmaju k istemu členu. Se pravi amandma vlade k istemu
                           členu.</p>
                        <p>Kdor je za, naj prosim glasuje. <stage>(38   poslancev.)</stage> Je kdo
                           proti? <stage>(2  poslanca.)</stage>  Se je kdo vzdržal? <stage>(1
                               poslanec.)</stage></p>
                        <p>Ugotavljam, da je z 38 glasovi za, 2 proti in 1 vzdržanim amandma vlade
                           sprejet.</p>
                        <p>S tem  lahko sodimo, da je amandma Metke Mencin v celoti konzumiran.</p>
                        <p>K 112. členu je vložila amandma Metka Mencin. Vlada ga podpira.</p>
                        <p>Kdor je za, naj prosim glasuje. <stage>(31   poslancev.)</stage> Je kdo
                           proti? <stage>(4  poslanci.)</stage>  Se je kdo vzdržal? <stage>(4
                               poslanci.)</stage></p>
                        <p>Ugotavljam, da je z 31 glasovi za, 4 proti, 4 vzdržanimi amandma
                           sprejet.</p>
                        <p>K istemu členu je vložila še en amandma Metka Mencin, stran 21 zgoraj.
                           Vlada ga ne podpira. Tudi odbor ga ne podpira.</p>
                        <p>Kdor je za, naj prosim glasuje. <stage>(16   poslancev.)</stage> Je kdo
                           proti? <stage>(15  poslancev.)</stage>  Se je kdo vzdržal? <stage>(8
                               poslancev.)</stage></p>
                        <p>Ugotavljam, da s 16 glasovi za, 15 proti in 8 vzdržanimi amandma ni
                           izglasovan.</p>
                        <p>K 113. členu je vložila amandma Metka Mencin, 21 stran na sredini. Vlada
                           ga ne podpira, odbor pa ni nasprotoval.</p>
                        <p>Kdor je za, naj prosim glasuje. <stage>(17   poslancev.)</stage> Je kdo
                           proti? <stage>(11  poslancev.)</stage>  Se je kdo vzdržal? <stage>(11
                               poslancev.)</stage></p>
                        <p>Ugotavljam, da s 17 glasovi za, 11 proti in 11 vzdržanimi amandma ni
                           sprejet.</p>
                        <p>K 114. členu je vložila amandma Metka Mencin. Vlada ga ne podpira, Odbor
                           ga podpira. To je na strani 21 spodaj.</p>
                        <p>Kdor je za, naj prosim glasuje. <stage>(23   poslancev.)</stage> Je kdo
                           proti? <stage>(6  poslancev.)</stage>  Se je kdo vzdržal? <stage>(8
                               poslancev.)</stage></p>
                        <p>Ugotavljam, da je s 23 glasovi za, 6 proti in 8 vzdržanimi amandma
                           sprejet.</p>
                        <p>K 115. členu je vložila amandma Metka Mencin. Vlada amandmaja ne podpira,
                           Odbor se z amandmajem strinja.</p>
                        <p>Kdor je za, naj prosim glasuje. <stage>(22   poslancev.)</stage> Je kdo
                           proti? <stage>(8  poslancev.)</stage>  Se je kdo vzdržal? <stage>(12
                               poslancev.)</stage></p>
                        <p>Ugotavljam, da je z 22 glasovi za, 8 proti in 12 vzdržanimi amandma
                           sprejet.</p>
                        <p>K 115. členu ima vlada tudi svoj amandma. Kdor je za amandma vlade, naj
                           glasuje. Eden je prišel, eden odšel, isti kvorum.</p>
                        <p>Kdor je za, naj prosim glasuje. <stage>(38   poslancev.)</stage> Je kdo
                           proti? <stage>(Nihče.)</stage>  Se je kdo vzdržal? <stage>(3
                               poslanci.)</stage></p>
                        <p>Ugotavljam, da je z 38 glasovi za in 3 vzdržanimi amandma sprejet.</p>
                        <p>Metka Mencin je vložila amandma k 117. členu, stran 122 na sredini. Vlada
                           ga podpira in tudi Odbor ga podpira.</p>
                        <p>Kdor je za, naj prosim glasuje. <stage>(38   poslancev.)</stage> Je kdo
                           proti? <stage>(1  poslanec.)</stage>  Se je kdo vzdržal? <stage>(1
                               poslanec.)</stage></p>
                        <p>Ugotavljam, da  je z 38 glasovi za, 1 proti in 1 vzdržanim amandma
                           sprejet.</p>
                        <p>France Tomšič je vložil amandma k 122. členu. Ta amandma pravi nekaj o
                           socialnem sodišču na stani 22 spodaj. Vlada ga ne podpira in tudi Odbor
                           ga ne podpira. Gospod Tomšič bo zelo na kratko obrazložil svoj glas.</p>
                     </sp>
                     <sp who="#sp.TomšičFrance">
                        <speaker>FRANCE TOMŠIČ:</speaker>
                        <p>Hvala lepa. Torej, gre za prehodne in končne določbe. V tem členu drugi
                           odstavek pravi: "O pritožbah zoper odločbe centra za socialno delo odloča
                           ministrstvo, pristojno za socialno varstvo." Mi smo dali sledeč amandma:
                           "Do ustanovitve socialnega sodišča je zagotovljeno sodno varstvo v
                           pravnem postopku." Mislimo, da je to bolj sodoben pristop, da ne moremo
                           dati v odločanje nekemu ministrstvu. Zato, seveda, bom glasoval za to.
                           Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Kdo je za? <stage>(29 poslancev.)</stage> Je kdo proti? <stage>(4
                              poslanci.)</stage> Se je kdo vzdržal? <stage>(6
                           poslancev.)</stage></p>
                        <p>Ugotavljam, da je amandma sprejet.</p>
                        <p>Metka Mencin je vložila amandma k 124. členu. Umika.</p>
                        <p>K 125. členu je vložen amandma Vlade Republike Slovenije. 23. stran
                           zgoraj.</p>
                        <p>Kdo je za? <stage>(39 poslancev.)</stage> Je kdo proti? <stage>(1
                              poslanec.)</stage> Se je kdo je vzdržal? <stage>(Nihče.)</stage></p>
                        <p>Ugotavljam, da je amandma sprejet.</p>
                        <p>In sedaj je še amandma k 129. členu, ki ga je vložila Vlada Republike
                           Slovenije.</p>
                        <p>Kdo je za? <stage>(46 poslancev.)</stage> Je kdo proti?
                              <stage>(Nihče.)</stage> Se je kdo vzdržal? <stage>(Nihče.)</stage></p>
                        <p>Ugotavljam, da je amandma sprejet.</p>
                        <p>Sedaj bomo glasovali o zakonu, vključno z amandmaji.</p>
                        <p>Prosim preverimo navzočnost. Vse navzoče poslance prosim, da sedaj
                           potrdite prejšnjo številko. <stage>(46 navzočih.)</stage></p>
                        <p>Kdo je za zakon, vključno z amandmaji? Potem ne oditi, ker moramo še o
                           dveh stvareh glasovati. <stage>(40 poslancev.)</stage> Kdo je proti?
                              <stage>(3 poslanci.)</stage> Kdo se je vzdržal? <stage>(1
                              poslanec.)</stage></p>
                        <p>Ugotavljam, da je zakon sprejet.</p>
                        <p>Prosim za predloge za usklajevalno komisijo, pet predlogov: Sonja Lokar,
                           Štefan Kociper, France Tomšič, Andrej Magajna in Metka Mencin in Boris
                           Gerl. Sedaj imamo šest predlogov, se pravi, da bomo glasovali, tako kot
                           smo preje. <stage>(Iz klopi nekdo govori.)</stage> Ne sprejema, v redu.
                           Tomšič umika.</p>
                        <p>Kdo je za predlog: Sonja Lokar, Štefan Kociper, Andrej Magajna, Metka
                           Mencin in Boris Gerl, naj glasuje? <stage>(38 poslancev.)</stage> Je kdo
                           proti? <stage>(3 poslanci.)</stage> Se je kdo vzdržal? <stage>(2
                              poslanca.)</stage></p>
                        <p>Ugotavljam, da je usklajevalna komisija imenovana.</p>
                        <p>Sedaj imamo še tu v poročilu Odbora za delo, zaposlovanje in socialno
                           politiko, na 15. strani predloge, da odbor predlaga zborom, da sprejmejo
                           tudi naslednje sklepe, ki jih je odbor oblikoval na podlagi razprave k
                           posameznim členom predloga zakona. Ali so vsi sklepi aktualni? Glasujemo
                           najprej o predlogih pod točko 1., 2., 3. in 4. na 15. strani.</p>
                        <p>Kdo je za? <stage>(30 poslancev.)</stage> Je kdo proti? <stage>(3
                              poslanci.)</stage> Se je kdo vzdržal? <stage>(5
                           poslancev.)</stage></p>
                        <p>Ugotavljam, da so sklepi na 15. strani sprejeti.</p>
                        <p>Na 16. strani pa so sklepi, ki jih odbor razlaga tako: "Na podlagi
                           načelne razprave o izhodiščih za ugotavljanje upravičenosti izračuna
                           socialno varstvenih dajatev odbor daje zborom naslednjo pobudo za
                           spremembo zakona o zajamčenih osebnih dohodkih in predlaga, naj hkrati ob
                           sprejemu predloga zakona o socialnem varstvu, sprejmejo še naslednji
                           sklep." Jaz upam, da ste vi predlog tega sklepa prebrali na 16. strani.
                           Sklep ima tri točke. Gre, kot rečeno, za pobudo za spremembo tistega
                           zakona.</p>
                        <p>Prosim navzočnost, ker je med tem časom bilo nekaj prometa. Ugotavljamo
                           navzočnost. Prosim še enkrat ugotavljamo navzočnost. Vse navzoče poslance
                           prosim, da potrdite navzočnost. <stage>(43 prisotnih.)</stage></p>
                        <p>Kdo je za predlog tega drugega sklepa odbora, naj prosim glasuje?
                              <stage>(31 poslancev.)</stage> Je kdo proti? <stage>(Nihče.)</stage>
                           Se je kdo vzdržal? <stage>(4 poslanci.)</stage></p>
                        <p>Ugotavljam, da je ta sklep sprejet.</p>
                        <p>Sedaj vas obveščam, da gremo na pavzo in to daljšo kot običajno. Točno ob
                           15. uri se tu nadaljuje delovna skupna seja vseh treh zborov na
                           iniciativo ostalih dveh zborov.</p>
                     </sp>
                     <stage type="time">(Seja je bila <time to="1992-10-14T14:05:00"
                           xml:id="stage.t.10">prekinjena ob 14.05 uri</time> in se je <time
                           from="1992-10-14T15:55:00" xml:id="stage.t.11">nadaljevala ob 15.55
                           uri</time>.)</stage>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Prisotnih nas je 48 in ugotavljam, da je zbor sklepčen ter nadaljujemo z
                           delom.</p>
                     </sp>
                  </div>
                  <div ana="#PAR.TDR" n="2">
                     <sp who="#sp.ToplakLudvik">
                        <p>Mi smo pri glasovanju glede sklepov pri zakonu o Vladi Republike
                           Slovenije, to je</p>
                        <p>
                           <title>2. TOČKA DNEVNEGA REDA</title>
                        </p>
                        <p>47. seje</p>
                        <p>- PREDLOG ZA IZDAJO ZAKONA O VLADI REPUBLIKE SLOVENIJE Z OSNUTKOM ZAKONA.
                           -</p>
                        <p>Ostalo je samo še odločanje. Razprava je bila zaključena; sprejeli smo
                           samo sklep, da se imenuje posebno delovno skupino, ki je pripravila neke
                           vrste priporočilo oz. predlog predlagatelju, t.j. vladi za pripravo
                           predloga zakona. Delovna skupina našega zbora v sestavi (iz vsakega zbora
                           po trije člani) - dr. France Bučar, Peter Bekeš in Ludvik Toplak - so se
                           sestali in pripravili poročilo. To poročilo se pravkar razdeljuje
                           poslancem in prosim poslance, da ga preberete.</p>
                        <p>Ali želi besedo poročevalec k tej točki, dr. Bučar? Ali želi besedo, da
                           obrazloži sicer razdeljeno poročilo? Prosim.</p>
                     </sp>
                     <sp who="#sp.BučarFrance">
                        <speaker>DR. FRANCE BUČAR:</speaker>
                        <p>Spoštovani! Ravnokar ste dobili na klop to poročilo. Poudaril bi samo
                           naslednje: da je bilo poročilo, ki je pred vami, sprejeto soglasno, torej
                           so za to poročilo glasovali vsi člani komisij. Hkrati vas moram
                           obvestiti, da sta ta stališča že sprejela Zbor občin in Zbor združenega
                           dela. To sicer ni pritisk, da bi ga sedaj tudi mi morali, toda menim, da
                           je poročilo napisano v skladu s tistim, kar je bil tudi predlog večine
                           diskutantov. Razlikuje se mogoče v tem, da dosledno vztrajamo na številu
                           resorjev, kot so tu v poročilu napisana, in sicer iz naslednjega razloga:
                           čim bi odstopili od tega stališča, je potem seveda popolnoma logično, da
                           se postavlja vprašanje tudi drugih resorjev, in če pridemo na tako
                           stališče, je popolnoma logično, da odstopimo od načela. Zato torej pri
                           številu ne gre prvenstveno za vprašanje en resor več ali manj, ampak gre
                           za spoštovanje načela. Torej gre za to, da dejansko vzpostavimo vlado kot
                           politični organ, hkrati pa - to se mi zdi potrebno povedati tistim, ki
                           izražajo neke vrste bojazen, da bi bil njihov resor nekako degradiran v
                           tem smislu, če pride pod okvir nekega širšega resorja. Vprašanja, ki so
                           po mojem mnenju prisotna pri teh razpravah, so izražena v bojazni, da bi
                           bilo področje deležno manjše družbene pozornosti. Mislim, da bi morali
                           odgovor na ta vprašanja iskati predvsem v strokovnosti uprave. Mislim, da
                           je popolnoma jasno, če npr. govorimo o kmetijstvu, ali če govorimo o
                           ekologiji itn., da morajo ta področja dobiti ustrezno zastopanost, in to
                           res čim bolj kvalitetno in strokovno, v ustreznih organih, ki so lahko
                           tudi samostojni, z državnim sekretarjem oz. podsekretarjem na čelu.
                           Mislim, da je to vprašanje lahko razrešljivo na ta način.</p>
                        <p>Dalje bi vas opozoril še na eno stvar, ki se mi zdi, da je nekoliko
                           različna od tistega, kar smo mi sprejeli. Ta zbor je sprejel sklep, da
                           vodje političnih strank ne morejo biti tudi ministri na področju
                           notranjih zadev, financ, pravosodja itn. Soglasno smo na koncu prišli do
                           stališča, če naj bo ta predlog konsistenten, da uveljavimo načelo, da naj
                           bi ministri ne bili vodje političnih strank. Drugače mislim, da drugih
                           odstopanj od tega, kar je bilo pravzaprav že sprejeto oz. nekako večinsko
                           predloženo v diskusiji, ni bilo. Dodali smo mogoče samo še vprašanje -
                           kar je samo sugestija -, da se zaostri v samem zakonu odgovornost članov
                           vlade, kar mislim, da je popolnoma sprejemljiva zahteva. Kako bo
                           predlagatelj zakona to stvar uredil, je po mojem mnenju strokovno težko
                           rešljivo vprašanje.</p>
                        <p>In poleg tega, kot boste videli v predlogu te komisije, je vladi tudi
                           naložena dolžnost, da takoj pripravi predlog zakona, in sicer tako, da bi
                           bil že 4., 5-tega, ko se predvideva zasedanje nove skupščine, da bi bil
                           takrat ta zakon že lahko na mizi in da bi ga lahko tudi sprejemali, glede
                           na to, da brez tega zakona ne moremo formirati - v skladu z ustavo - niti
                           nove vlade, pa tudi skupščina sama se ne more organizirati na ustrezen
                           način; kajti skupščinski odbori so v parlamentarnih sistemih po svetu, na
                           Zapadu, nekako kontra par resorjem. Se pravi: vsak resor ima v parlamentu
                           svoj kontra-par odbor; tako da lahko odbor politiko razpravlja in hkrati
                           opravlja tudi neke vrste nadzorstvo nad delom resorja. Zato smo bili
                           torej mnenja, da je ta zakon treba nujno sprejeti in da odlašanja nekako
                           ne moremo predvideti vnaprej. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Hvala lepa poročevalcu dr. Bučarju. Poročilo dajem v razpravo. Gospod
                           Balažic ima besedo.</p>
                     </sp>
                     <sp who="#sp.BalažicMilan">
                        <speaker>MILAN BALAŽIC:</speaker>
                        <p>Hvala lepa za besedo. Spoštovani. Sam sem v času, ki je bil na razpolago,
                           pregledal na hitro to poročilo. Seveda me veseli, da je bilo neko
                           soglasje tu prisotno ob tem poročilu, vendar pa bi želel od poročevalca,
                           ki je bil določen za naš zbor, še nekaj dodatnih pojasnitev, ki so
                           vsebinske narave. Vem, da je o tem že bila  razprava, vendar pa sedaj, ko
                           imamo pred seboj poročilo, mislim, da je potrebno tudi vsebinsko naravo
                           teh predlogov, ki so v poročilu, dogovoriti do konca, da pozneje lahko
                           poslanci tudi kompetentno glasujemo ali smo za, ali pa imamo do njega
                           takšne ali drugačne zadržke.</p>
                        <p>Gre za tri ali štiri stvari, ki so navedene v poročilu in želel bi, da mi
                           poročevalec, gospod dr. Bučar, da mi na njih odgovori, tudi seveda ne
                           zgolj kot politični funkcionar, ampak tudi po svoji strokovni vesti.</p>
                        <p>Ne dvomim v to in tudi moja razprava ne bo usmerjena v to, da bi rušil ta
                           zakon, ker sem globoko prepričan, da ga potrebujemo v najkrajšem času,
                           tako da lahko novo vlado po volitvah sestavimo po tem novem zakonu o
                           vladi.</p>
                        <p>Gre za naslednja odprta vprašanja, po vrsti. Načelo, da ministri ne
                           morejo biti vodje političnih strank. Seveda gre tu za vprašanje, prvič,
                           zakaj je takšno načelo potrebno. Ali to v naprej zožuje nek maneverski
                           prostor pri postavljanju vlade, koliko ga zožuje, zakaj je to potrebno?
                           Mislim, da v svetu ni praksa, da bi ljudje, ki vodijo stranke, kar na
                           horuk potem odstopali, ko postanejo ministri. Skratka, zanimiva bi bila
                           racionalna utemeljitev takšnega predloga. Jaz vem, da je bilo tukaj
                           veliko očitkov ravno na ministra za notranje zadeve, češ da je predsednik
                           določene stranke in hkrati notranji minister. Vendar pa menim, da mi ne
                           moremo zakone pisati ad hoc in samo za neke določene primere, ampak
                           morajo imeti svojo generalno težo. Skratka, kje so racional razlogi za
                           takšno postavko? Zdi se mi, na nek način malce za lase privlečeno.</p>
                        <p>Druga stvar. Postavka, da naj predsednik republike predlaga mandatarja le
                           izmed poslancev Državnega zbora s posledicami in tako naprej, kar piše.
                           Tu je seveda stvar zopet vprašljiva. Po mojem mišljenju naj bo vlada
                           vedno sestavljena iz najboljših, najkompetentnejših, najbolj strokovno
                           sposobnih in tudi politikov, žal, državljanov Slovenije. Vendar pa menim,
                           da je vprašljiva potreba, naj bi sedaj zgolj poslanec bil tisto
                           priviligirano telo, iz katerih se naj postavlja mandatar. Ali s tem ne
                           zožujemo možnost izbire na nek preozek krog oziroma, zakaj je sploh to
                           potrebno? Kje je zopet racionalna podstat takšnega predloga?</p>
                        <p>Tretje. V alinei, mislim da v peti, dikcija pravi, da naj predsedniki in
                           ministri prenašajo v vlado in v upravo politiko, ki jo določa Državni
                           zbor in seveda izvaja uprava. Po neki pravniški logiki seveda ta stvar
                           stoji, drži vodo, vendar se zopet postavi vprašanje, ali s takšnim
                           določilom, z neko generalno usmeritvijo, ki jo dajemo vladi, naj pripravi
                           ta zakon, na nek način ne postavljamo zopet še enega izvršnega sveta? S
                           tem, da smo se z ustavo, in z vsem kar sodi zraven, odločili za delitev
                           oblasti na zakonodajno, izvršno in sodno, na to igro medsebojnih instanc,
                           enakopravnih, se mi tu postavlja vprašanje, ali seveda to ne pomeni zopet
                           nekega skupščinskega principa in ali to ne pomeni, da bo Državni zbor
                            tisti, ki bo preveč diktiral politiko in krnil avtonomijo, ki jo pa mora
                           imeti vlada? Ali ta stvar ni v nasprotju, morda, s slovensko ustavo?</p>
                        <p>In četrta, zadnja zadeva. Gre za to, da v poročilu ljudje, ki so
                           pripravljali ta papir, tako rekoč vnaprej določajo, mislim da, če sem
                           dobro štel, devet ministrstev, ki so gro oziroma celotna vlada in ki to
                           vlado sestavljajo. To je recimo tisto, kar na zahodu sodi, v posameznih
                           državah, v kabinet, v ta najožji del vlade. Zanima me, kakšen je bil
                           kriterij, da se ravno teh devet umesti v gro, v trdno jedro vlade? Seveda
                           vem, da gre tukaj za primerjalne stvari. Predvsem me pa zanima ali s tem
                           mi zopet ne zožujemo maneverskega prostora vsakemu mandatarju vlade, da
                           postavi vlado tudi deloma po potrebah, ki so v tistem trenutku in seveda,
                           da prilagodi oblikovanje vlade določenim problemom, ki so v samem
                           trenutku na dnevnem redu. Skratka, nisem proti temu, da teh devet
                           ministrstev ne bi bilo, vendar pa ne bi želel, da s tem zacementiramo
                           stvar in da jo tako strogo določimo, da zopet izgubimo maneverski
                           prostor.</p>
                        <p>Zaključujem s tem, skratka, mislim, da so vsa moja štiri vprašanja, ki
                           sem jih navedel, šla v smeri, da se malo bojim, da ne bi preveč dokončno
                           določili konture bodočega zakona, pri tem pa izgubili točno tisto, kar na
                           podlagi neke pravne logike daje sama politika, to je, da vedno obstaja
                           določen maneverski prostor ob tem, da se po potrebah seveda oblikuje tako
                           vlada kot vse stvari, ki sem jih navedel.</p>
                        <p>Ta štiri vprašanja imam in bi bil zelo zadovoljen, če bi mi dr. Bučar
                           odgovoril na njih. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Naslednji je gospod Grims.</p>
                     </sp>
                     <sp who="#sp.GrimsBranko">
                        <speaker>BRANKO GRIMS:</speaker>
                        <p>Spoštovani. Sam bom krajši in upam tudi konkretnejši kot moj
                           predgovornik. Del tistega, kar sem želel povedati, je povedal že on, in
                           sicer želim diskutirati o tretji in četrti alinei 3. točke predlaganega
                           poročila, in sicer, da ministri ne morejo biti vodje političnih strank in
                           da predsednik mora predlagati mandatarja le izmed poslancev Državnega
                           zbora. Mislim, da se vsi zavedamo, da je Slovenije za eno malo večje
                           predmestje kakšnega evropskega velemesta. Na ta način mi umetno zožujemo
                           možnosti izbora najkvalitetnejših ljudi pri sestavljanju neke vlade.
                           Prepričan sem, da mora imeti vsak mandatar neko možnost, da je sestava
                           vlade lahko fleksibilnejša, da skratka vlado prilagodi svojemu videnju in
                           svojemu načinu, kot jo želi izvajati.</p>
                        <p>Zato predlagam, da sprejmemo sledeči sklep: "Družbenopolitični zbor ne
                           sprejema tretje in četrte alinee poročila delovne skupine vseh treh
                           zborov." Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Naslednji prosim, gospod Hobič.</p>
                     </sp>
                     <sp who="#sp.HobičJože">
                        <speaker>JOŽE HOBIČ:</speaker>
                        <p>Hvala za besedo. Pri prebiranju tega lista sem bil nemalo presenečen. Z
                           ozirom na to, da so prej razprave okrog vlade nakazovale, da enostavno
                           kmetijstvo ne gre vštric z ministrstvom za gospodarstvo, in sicer zaradi
                           tega, ker se pač kmetijstvo v tem evropskem prostoru ne more obnašati
                           tržno, da vodi ekonomiko kakor ostalo gospodarstvo. Kmetijstvo je vedno
                           panoga - govorim za evropski prostor - ki ima posebej specifičen status
                           zaradi svoje vloge, ki jo opravlja poleg pridobivanja določenih prvin.
                           Zato predlagam, da se vpiše pod to točko, kjer so pač navedena
                           ministrstva, tudi ministrstvo za kmetijstvo, gozdarstvo in prehrano (ime
                           naj bi ostalo takšno kot je) zato da se bodo določene funkcije, ki so ta
                           resor, lahko rečem kljub temu gospodarski resor, lahko izvajale in
                           opravljale.</p>
                        <p>Če do tega ne bomo enotno prišli in če se ta zadeva ne bo podprla, potem
                           moram reči, da ta predlog za izdajo zakona z osnutkom ne morem podpirati.
                           Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Hobiču. Prosim, gospod Žorž.</p>
                     </sp>
                     <sp who="#sp.ŽoržAndrej">
                        <speaker>ANDREJ ŽORŽ:</speaker>
                        <p>Spoštovani. Kakor sem prepričan, da potrebujemo nujno zakon o novi vladi,
                           sem tudi prepričan, da nam ti predlogi za oblikovanje zakona o novi
                           vladi, ne predstavljajo zadovoljive podlage. Zato menim, da so te teze
                           preveč protislovne in nekoherentne znotraj sebe. To se vidi iz sledečih
                           zadev. Po eni strani je ugotovitev vlade politični organ, po drugi strani
                           pa je teza - ministri ne morejo biti vodje političnih strank.</p>
                        <p>Po mojem mnenju je potem protislovna tudi zadeva, da je mandatar lahko le
                           eden izmed poslancev iz Državnega zbora. Varianta bi bila lahko mogoče,
                           da vodja politične stranke, ki dobi relativno večino v državnem zboru,
                           lahko predlaga sestavo nove vlade.</p>
                        <p>Skratka menim, da bi lahko mogoče gospod dr. France Bučar pojasnil te
                           zadeve in mogoče povedal svoje osebno mnenje, koliko koherentna je ta
                           zadeva in koliko lahko predstavlja dobro osnovo za pripravo predloga
                           zakona o novi slovenski vladi. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Žoržu. K besedi se javlja gospod Vane Gošnik.  </p>
                     </sp>
                     <sp who="#sp.GošnikVano">
                        <speaker>VANO GOŠNIK:</speaker>
                        <p>Hvala lepa. Na 2. strani poročila, v prvi črtici, pri prvi alinei, ki
                           našteva bodoča ministrstva, stoji tudi predlog ministrstva za vzgojo,
                           znanost in kulturo. Znano je, da je bila vzgoja kot instrument
                           ideološkega aparata države vedno dosedaj v zadnjem desetletjih
                           predpostavljena izobraževanju. Zato menim, da bi bilo primerno, da bi ta
                           del imena preimenovali v ministrstvo za šolstvo, znanost in kulturo, ne
                           pa vzgojo, saj šolstva tukaj notri ni.</p>
                        <p>Toda, to ni razlog zaradi česar sem prišel sem. Že v razpravah ob osnutku
                           zakona, je več kolegov razpravljalcev zanikalo potrebnost ministrstva za
                           varstvo okolja. Težko mi je o tem govoriti zato, ker se sam strinjam s
                           tistimi, ki menite, da mora biti vlada majhna, operativna in da morajo
                           biti v njej predvsem klasična ministrstva. Toda, če pogledamo po
                           evropskih državah, vidimo, da ima mnogo teh držav ministrstva za varstvo
                           okolja, npr. Avstrija, Nemčija in tako naprej. Jaz sem prepričan, da
                           obstoj teh ministrstev na nek značilen način dokazuje neko civilizacijsko
                           stopnjo, do katere je določena država prišla, seveda v skladu z dejstvi
                           in spoznanji, da je varstvo okolja, varovanje okolja eno najpomembnejših
                           vprašanj tega planeta, če ni najpomembnejše vprašanje; saj je, denimo, na
                           mnogih predelih sveta, in tudi v Sloveniji, produkcija dobrin ogrožena
                           zaradi ogroženosti naravnih virov. Tako recimo, če vzamemo za zgled
                           predvideno gradnjo usnjarne na severovzhodu Slovenije, je jasno, da
                           usnjarna ne more delati brez tehnološke vode, ki mora biti ustrezno
                           čista, brez določenih količin. Če torej ni čiste vode kot enega pomembnih
                           proizvodnih faktorjev, potem določene proizvodnje sploh ne more biti.</p>
                        <p>Dejstvo, da potrebujemo ministrstvo za varstvo okolja in ne morebiti
                           podpredsednika vlade za okolje, je tudi empirično preverljivo s prejšnjim
                           podpredsednikom vlade dr. Šešerkom, za področje varstva okolja, ki ni
                           imel na voljo nikakršnih instrumentov za opravljanje svojega dela -
                           seveda pa to ni mesto, da bi ocenjeval njegovo delo. Zato menim, da ni
                           mogoče vključiti varovanje okolja kar v enega od ministrstev. Tako bi
                           navsezadnje potem rekli tudi za kakšno drugo področje, recimo za promet
                           in zveze. Zakaj ni mogoče? Preprosto zato, ker - kot je nekdo že opozoril
                           - v tem primeru seveda tisto ministrstvo, ki bi vanj sodilo tudi
                           varovanje okolja, recimo ministrstvo za gospodarstvo, pretaka iz levega v
                           desni žep in ne more voditi neke konsistentne politike ali pa relativne
                           avtonomne politike varovanja okolja kot sestavnega dela vizije, politične
                           vizije določene vlade.</p>
                        <p>Navsezadnje, takšno mnenje korespondira tudi s tistimi mnenji, da tudi v
                           parlamentu ne potrebujemo predstavnikov, varstvenikov okolja, pa vidimo,
                           da kljub temu so izredne težave takrat, ko pride na dnevni red kakšen
                           eksplicitno okolje - varstveni zakon. Naj omenim zakon o neodvisnih
                           proizvajalcih električne energije, ki je vložen, ki ga je naš zbor že
                           sprejel, Zbor združenega  dela pa ga noče in noče sprejeti v takšni fazi,
                           kot ga imamo mi. To je en prijeten mali zakon, ki se tiče obnovljivih
                           virov električne energije. Enako je veljalo tudi za zakon o garancijah za
                           ekološke projekte, kjer so z amandmaji, kolegi in vlada, pritaknili
                           določene proti okoljevarstvene rešitve. Torej, kljub temu, da smo tukaj
                           zastopniki poslanci, so izredne težave, kaj bi še bilo, če bi prepustili
                           okoljevarstvene pobude trenutnim navdihom strank, ki se sicer s tem
                           posebej ne ukvarjajo.</p>
                        <p>Zato plediram in predlagam, seveda, da ministrstvo za varstvo okolja
                           vključimo kot vladni resor v zakon in s tem dokažemo, da sodimo ob bok
                           tistim modernim evropskim državam, ki imajo to zadevo tako urejeno. Hvala
                           lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Vanetu Gošniku. Prosim dr. Hubert Požarnik.</p>
                     </sp>
                     <sp who="#sp.PožarnikHubert">
                        <speaker>DR. HUBERT POŽARNIK:</speaker>
                        <p> Mislim, da smo si enotni, da si Slovenija ne more privoščiti preveč
                           ministrov in ministrstev, da jih je bilo dosedaj preveč, da smo jih imeli
                           več od velike države, vendar ta dokument, ki je sedaj prišel na mizo,
                           moram pa reči, je pa druga skrajnost. Tukaj, v takem dokumentu ni možno
                           gledati, koliko je sedaj ljudi ali ne ljudi, ampak tak dokument pomeni
                           seveda tudi vizije, pomeni tudi poudarke, ki jih predlagatelji takega
                           dokumenta imajo. Jaz bom vzel eno izmed področij in bom samo nanizal, kaj
                           se je potem na tem področju dogajalo v zadnjih dveh letih pa do tega
                           dokumenta. Če je to tako, potem si nalijmo čistega vina in si povejmo. In
                           ne smete pozabiti, ko je začela Peterletova vlada, je bil podpredsednik
                           vlade, ki je bil posebej zadolžen za varstvo okolja in urejanje prostora.
                            Tega sedaj ni več. V tem predlogu tudi ni več ministrstva za energetiko.
                           Ministrstvo za energetiko je bilo takrat dano enemu izmed Zelenih prav s
                           poudarkom, da bi dosegli razumno uporabo energije v Sloveniji. Veste, da
                           trikrat več energije porabimo na enoto proizvoda tudi v Evropi ipd. Žal,
                           še enkrat povem, tudi tega ni več. In potem se človek čudi, če je taka
                           klima, ker ta dokument izraža klimo naših političnih zaveznikov o tem,
                           potem se človek ne čudi, da tudi zakon o neodvisnih proizvajalcih
                           električne energije, ki naj bi ravno tole racionalizacijo - mehke  vire
                           energije , alternativne vire energije - v Sloveniji uvedel, kar je danes
                           po vsem svetu, da tudi ta zakon, prav po zaslugi ravno
                           Liberalno-demokratske stranke, ni šel skozi to skupščino, potem se seveda
                           ne čudiš. In seveda potem se tudi ne čudiš, če je tako v tej skupščini,
                           da tudi  ministrstva za okolje ni več in potem seveda se tudi ne čudiš,
                           da tudi ni več ministrstva za znanost in v bistvu za znanost in za
                           razvoj, ki je tudi imel to tendenco in željo ustvariti mehko razvojno
                           strategijo Slovenije. To se pravi, vsega tega ni. Če je to tako potem se
                           konec koncev tudi ne čudimo, zakaj zakon o varstvu okolja ne more nikamor
                           priti in ne more zaživeti, čeprav se v tej skupščini in tej vladi že
                           mesece in mesece valja in nikamor ne pride. Zdaj pa mi nenadoma zvemo, da
                           tudi ta minister sploh ni več zelen minister, da je pri
                           Liberalno-demokratski stranki. Potem se pa sploh ne  moremo čuditi, kako
                           stvari stojijo in kako tukaj so. Očitno so tukaj neke stranke, oprostite,
                           in pa predlagatelji tega, ki postavljajo ekologijo v drugi plan, ki
                           postavljajo naravo v drugi plan, ki to podrejajo nekim gospodarskim
                           ministrstvom, za katere pa mi vemo, da v bistvu samo preštevajo neki goli
                           dobiček, ki je kvazi dobiček. V taki viziji Slovenije, kot je tukaj
                           notri, vidim jaz eno tehnokratsko vizijo, goli industrializem, kjer bo
                           vse podrejeno golemu dobičku, ali pa najslabši viziji liberalizma,
                           preživetim podobam, ki so v Evropi že zdavnaj preživele. Če je to tako,
                           potem si pa recimo, da tako je, in tisti, ki bodo za to glasovali, morajo
                           vzeti ta očitek nase in potem morate vedeti, da Zeleni po tem in takem
                           primeru od prvega poslanskega kluba naprej več v taki koaliciji biti ne
                           morejo. To pa mora biti vsakemu jasno, da je to, kar je tukaj pred nami,
                           in kdor bo to podprl, v nasprotju s trendi časa in tistim časom, ki mora
                           priti.  Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa dr. Hubertu Požarniku. Besedo ima gospod Jože Smole.</p>
                     </sp>
                     <sp who="#sp.SmoleJože">
                        <speaker>JOŽE SMOLE:</speaker>
                        <p> Spoštovani. Podpiram stališče delovne skupine. Menim, da je delovna
                           skupina uspela oblikovati jasen koncept o vladi. Logika tega koncepta je
                           tudi predlog o ministrstvih. Vendar moram reči, da se s kolegom
                           Požarnikom ne strinjam, ker to, da ni posebnega ministrstva za varstvo
                           okolja ne pomeni, da se zmanjša pomen varstva okolja, ampak moramo seveda
                           najprej normalno vgraditi varstvo okolja v delovanje na vseh področjih,
                           na vseh ministrstvih in vlade v celoti in skupščine v celoti itn. Ta
                           parcialni pristop, po mojem mnenju, zdaj več škoduje varstvu okolja kot
                           pa koristi varstvu okolja, zato mislim, da je ta dilema, ali smo za
                           varstvo okolja ali nismo za varstvo okolja, umetna. Gre enostavno za to,
                           da mora biti varstvo okolja pač en dominanten  partner v delovanju vseh
                           ministrstvih in vlade v celoti. Prav tako ni točno, da se ukinja
                           ministrstvo za znanost, ampak se normalno integrira v skupno ministrstvo
                           za vzgojo, znanost in kulturo. Zato jaz konceptualno podpiram predlog
                           delovne skupine.</p>
                        <p>Ne strinjam pa se s spornimi zadevami 3. točke. Zavedam se, da je delovna
                           skupina bila pod vplivom z večino sprejetega stališča v
                           Družbenopolitičnem zboru, da ministri za notranje zadeve, za obrambo in
                           finance ne morejo biti vodilni ljudje v političnih strankah. Jaz osebno
                           mislim, da je napačno to stališče Družbenopolitičnega zbora, ker to ni
                           stvar zakona, ampak je to stvar  sleherne politične stranke, koga bo ona
                           izbrala za svojega predsednika. Če je pametna najbrž ne bo ministra dala,
                           ampak to je stvar stranke. Če pa že gremo po tej poti, potem mislim, da
                           je korak naprej narejen v tej delovni skupini, da to ni omejeno samo na
                           ministre za notranje zadeve, finance in obrambo, ampak je rečeno, da
                           ministri ne morejo biti vodje političnih strank. Od tu naprej pa, če
                           sprejmemo to logiko, bom pa jaz seveda predlagal, da predsednik vlade ne
                           more biti vodja politične stranke, saj ne vem, v čem delamo sedaj
                           razliko. Ministri ne morejo biti predsedniki političnih strank,
                           predsednik vlade je pa lahko predsednik politične stranke. In če gremo po
                           tem še korak naprej,  zapišimo, da predsednik vlade in ministri morajo
                           zamrzniti članske izkaznice svojih političnih strank, če hočemo dosledno
                           iti na koncept, da je potem seveda vlada v nekem smislu nestrankarska.
                           Ker to, ker tisti, ki je predlagal v DPZ to zadevo, se mora zavedati, da
                           če se naredi en korak, potem je logično, da se naredi drugi, tretji in
                           četrti korak.</p>
                        <p>Zato še enkrat ponavljam, da sem jaz proti temu, da mi določamo, kdo je
                           lahko vodja politične stranke. Če pa se v to spuščamo, potem mora seveda
                           to veljati tudi za predsednika vlade in, govorim naprej, morajo  vsi ti
                           ministri in predsednik vlade odložiti kakršno koli aktivno funkcijo v
                           svoji politični stranki.</p>
                        <p>Prav tako se strinjam z nekaterimi predgovorniki, da je popolnoma
                           nerazumno zahtevati, da predsednik republike mora predlagati mandatarja
                           le izmed poslancev Državnega zbora.  To se bistveno omejuje. Pa ne bodimo
                           zdaj tule manj demokratični kot so v Srbiji in Črni gori. Tam so celo
                           enega iz Amerike pripeljali za predsednika vlade. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Smoletu. Za besedo se javlja gospod Magajna.</p>
                     </sp>
                     <sp who="#sp.MagajnaAndrej">
                        <speaker>ANDREJ MAGAJNA:</speaker>
                        <p>Veliko se je govorilo o vprašanju racionalizacije vlade, krčenja
                           ministrstev, vendar je tu veliko vprašanj.  Namreč, ali  bi zgolj s
                           krčenjem ministrstev, resorjev dejansko dobili bolj racionalno, manjšo
                           državno upravo. Krčenje ministrstev avtomatično pripelje do tega, da se
                           razširijo sekretariati, uradi, agencije, komisije in druge vladne službe.
                           Mislim, da tu ni dileme. Po eni ali drugi varianti bi prišli do precej
                           enakega rezultata. Kljub temu sem za to, da mora biti vlada čim manj
                           številna, ozka in politična; politična v tem smislu, da lahko opravlja
                           svojo osnovno integrativno funkcijo. Politik mora pri svojem delu
                           predvsem gledati probleme kompleksno, povezano, integrativno. Zanimivo
                           je, da je bilo veliko kritik na Peterletovo vlado glede vprašanja
                           koordinacije; izkazalo pa se je, da je to ključni problem tudi Drnovškove
                           vlade. Ogromni številčni sestav vlade, ki ne uspe na svojih sejah
                           pravzaprav kompleksno reševati problemov, tako da ministrstvo za delo
                           vodi svojo politiko, davčna politika spet, finance svojo politiko,
                           zaposlitvena politika ubira svoje poti, skratka koordinacija je bila
                           problem in je še tudi danes problem sedanje vlade. Večina je bila torej
                           tudi za to, da je vlada malo - številčna, uprava pa čimbolj
                           strokovna.</p>
                        <p>Glede dileme o tem, ali naj bodo ministri oziroma mandatar izvoljeni iz
                           parlamenta, je problem v tem - strinjam se s tem, da morajo biti ministri
                           in mandatar predvsem politiki, ki bodo kompleksno povezovali vse
                           probleme, ni pa to nujno, da morajo izhajati iz parlamenta. Politiki so
                           lahko tudi izven parlamenta in lahko tudi kvalitetnejši, zato bi na ta
                           način kvečjemu vlado kadrovsko osiromašili.</p>
                        <p>Je pa še ena zadeva, ki jo v poročilu rahlo pogrešam, to je bila
                           iniciativa gospoda Toplaka, vendar jo sam vidim v nekoliko drugačni luči.
                           Naštel je predvsem represivne državne organe, to je bilo v vašem
                           predlogu, notranje ministrstvo, policijo, vojsko, pravosodje.
                           Depolitizacija  teh ministrstev je en problem, drug problem so pa
                           personalne unije v teh resorjih. To zadevo sem jaz že sprožil, niti ne
                           včeraj in ne danes, ampak pred tremi leti na predsedstvu Demosa. Takrat
                           sem oporekal, in to je bil tudi sklep naše stranke, da ministri vseh teh
                           treh resorjev, ki se direktno in indikrektno ukvarjajo z državno
                           represijo, ne morejo izhajati iz iste stranke. Mislim, da je to bolj
                           pomemben problem kot zgolj to, da ne morejo biti člani političnih
                           vodstev. Ravno preko iste stranke se v bistvu vzpostavljajo personalne
                           unije med temi posameznimi resorji kar predstavlja določeno nevarnost,
                           posebno, če člani te stranke pokrivajo še resor kot je SDK, pa v
                           nadaljevanju, ko bomo še nove službe ustanavljali, npr. računsko
                           središče, pa recimo še javni tožilec itd. Če bi iskali politične omejitve
                           jih moramo iskati ravno na tem nivoju preprečevanja raznih personalnih
                           unij, čeprav si ne delam iluzije, ker bodo neformalni kanali in povezave
                           obstojale naprej in jih z nobenim administrativnim ukrepom ni možno
                           preprečiti. Če pa že razmišljamo o depolitizaciji, razmišljajmo v tej
                           smeri.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Magajni. Za besedo se javlja doktor Zagožen.</p>
                     </sp>
                     <sp who="#sp.ZagoženFranc">
                        <speaker>DR. FRANC ZAGOŽEN:</speaker>
                        <p>Spoštovani. Vesel sem, da smo v parlamentu naredili tak korak naprej v
                           zadnjem letu. Pred enim letom, pred pol leta je naša skupščina hotela
                           prepričati vse Slovence, da potrebujemo strokovno vlado. Zdaj smo se vsaj
                           zedinili, da mora biti vlada politična. Jaz se s tem konceptom strinjam.
                           Moti pa me nekaj, kar je motilo že tudi druge - gospoda Hobiča, Gošnika,
                           Požarnika. Navedel bi en primer, ki se je izkazal kot dobra rešitev in bi
                           ga najbrž kazalo tudi proučiti, poizvedeti. V deželi Severno  Porenje v
                           Nemčiji imajo ministrstvo za kmetijstvo, gozdarstvo, prehrano, prostorsko
                           planiranje in okolje; našteto je  toliko besed - lahko se imenuje tudi
                           drugače. Pravijo, da se je ta rešitev zelo dobro obnesla. Sam mislim, da
                           z enim takim ministrstvom, ki bi pokrivalo to področje, ne bi odstopali
                           od tegale koncepta, kot je predložen in kot ga je skupina predložila v
                           svojem poročilu. Mislim pa, da gre za zelo pomembno področje, ki mora
                           biti v vladi tudi politično ustrezno zastopano. Gospodarjenje s
                           prostorom, z naravnimi viri, z živim svetom, načrtovanje razvoja mesta,
                           kmetijstva in gozdarstva, ki koristi, recimo, 90 % prostora in
                           koordinacija z drugimi gospodarskimi dejavnostmi je tako politično
                           področje, zato mislim, da mora biti tudi v vladi politično zastopano.
                           Vem, da obstajajo tudi rešitve, ko tega ni, v Švici, a ne, ampak, to je
                           pač posledica neke tradicije, ki jo tam ohranjajo; mislim, da imajo
                           kmetijstvo v ministrstvu za notranje zadeve. Vidite, naše ministrstvo za
                           notranje zadeve, recimo, je čisto drugače koncipirano tudi tukaj kot je
                           švicarsko.  Predlagal bi, da se razmisli o tem in da se o tem dobi tudi
                           informacije in potem bi najbrž lahko rešili ta problem. Jaz sem ga že
                           večkrat omenjal. Vem, da se takrat pri Zelenih niso ogreli za to, ampak
                           gre dejansko za gospodarjenje s prostorom in naravnimi viri in
                           gospodarska dejavnost se tukajle seveda prostorsko najbolj pojavlja v
                           kmetijstvu in gozdarstvu in bi bilo najlažje, po mojem, politično  tudi v
                           enem resorju usklajevati in upravno voditi. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa dr. Zagožnu. Gospod Mile Šetinc. Medtem prosim tiste, ki imajo
                           konkreten predlog na predloženo poročilo, da posredujejo pri delovnem
                           predsedstvu spreminjevalni predlog v amandmajski obliki, tako kot je to
                           že predložil gospod Hobič. Prosim, gospod Mile Šetinc.</p>
                     </sp>
                     <sp who="#sp.ŠetincMile">
                        <speaker>MILE ŠETINC:</speaker>
                        <p>Spoštovani! Dosedanje razprave kažejo, da je bilo mogoče tale stvar malo
                           prehitro usklajena in je bil  prevrat v konceptu samega zakona prehiter.
                           Namreč, če bi šli dosledno po večini dosedanjih razprav, ne bi kaj veliko
                           ostalo od vseh teh točk, ki nam jih je predložila ta delovna skupina.</p>
                        <p>Jaz se strinjam z vsemi pripombami na račun tistih dveh alinei, ki
                           govorita o tem, da more biti mandatar iz vrst poslancev, še bolj pa s
                           tisto pripombo na račun alineje, češ da člani vlade ne smejo biti vodje
                           strank. Mislim, da se tule po nepotrebnem kaže nek povsem absurden odpor
                           do strankarstva, ki se je večkrat pokazal ravno v prvi slovenski
                           večstrankarski skupščini. Če smo rekli, in s tem samo ugotavljamo neko
                           občo resnico, da je vlada politični organ, politična skupina, in če imamo
                           večstrankarski sistem, je seveda razumljivo, in prav tako obča resnica,
                           da ministre po raznih medsebojnih kombinacijah postavljajo stranke, ki
                           imajo ustrezno večino v parlamentu, ne vidim nikakršne pametne koristi,
                           ki bi jo imeli od takega določila, da ta krog zmanjšamo na račun vodij
                           strank. Kakšno korist bi od tega imelo ljudstvo, stranke in parlamentarna
                           demokracija? Mislim, da je neka čisto umetna in nasilna omejitev tega
                           kroga, na kar je že nekaj razpravljalcev pred mano opozorilo.</p>
                        <p>Bi pa opozoril še na nekaj. Namreč, število ministerstev - že nekaj
                           razprav je šlo na to, da, recimo, bi vendarle moralo ostali ministrstvo
                           za kmetijstvo, za varstvo okolja itn. Mislim, da to kaže, da je šel ta
                           usklajeni ali (pod narekovaji) "usklajeni" predlog v drugo skrajnost od
                           tistega koncepta, ki je preveč blizu sedanji preštevilni vladi in je
                           število resorjev nerazumno omejil. Dali bi eno čisto profano pripombo in
                           upam, da ne bom deležen kakšnih očitkov o nenačelnosti, ker mislim, da ne
                           moremo narediti ta hip neke idealne, teoretsko maksimalno racionalne
                           vlade, ampak moramo to vlado delati v nekem času in prostoru. Ta čas in
                           prostor v Sloveniji pa označuje, med drugim, tudi proporcionalni volilni
                           sistem, kar pomeni veliko število strank v parlamentu - mogoče nekaj manj
                           kot, sedaj ampak ne veliko manj - v bodočem Državnem zboru in to pomeni
                           velike in zapletene koalicije. In jaz vas vprašam, kako je mogoče
                           sestaviti recimo koalicijo štirih, petih strank recimo z 9 resorji, ki
                           bodo med seboj zelo neenake po svoji moči v parlamentu. Mislim, da tega
                           ne gre podcenjevati, češ, mi hočemo imeti racionalno vlado, nas to ne
                           zanima; ker bi s tem vnesli samo dodatni element politične nestabilnosti,
                           ki jo vendarle proporcionalni sistem,čeprav je boljši od večinskega,
                           nekako po naravi nosi s seboj; in Slovenija je v taki zgodovinski fazi,
                           kjer ima ta sistem tudi zelo izrazite svoje pomanjkljivosti.</p>
                        <p>Zato bi jaz predlagal poleg tega, kar je že, mislim, predlagal gospod
                           Grims, da se črtata tista tretja in četrta alinea, če se ne motim, glede
                           mandatarstva in pa vodij strank, da se alinea, ki govori o ministrstvih,
                           nadomesti z neko splošno formulacijo, ki bi na primer bila taka, da se
                           nalaga vladi naj pri pripravi predloga zmanjša število članov vlade in da
                           s tem pustimo odprt nek maneverski  prostor za neko nadaljne pogajanje v
                           bistvu, koliko resorjev Slovenija potrebuje oz. kateri resorji so - tako
                           glede na problematiko resornih področjih kot na politične razmere v
                           Sloveniji - nujno potrebni. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Šetincu. Za besedo se javlja gospod Tone Peršak.</p>
                     </sp>
                     <sp who="#sp.PeršakAnton">
                        <speaker>ANTON PERŠAK:</speaker>
                        <p>Za razliko od nekaterih pred mano jaz podpiram to poročilo in te sklepe,
                           ki jih predlaga skupna delovna skupina vseh treh zborov. In sicer ga
                           podpiram zaradi tega, ker se mi zdi, da ti sklepi kažejo na konsistenten
                           koncept vlade in to na nekem področju, na katerim mi to lahko naredimo,
                           na katerem nismo odvisni od nekih faktorjev, ki jih moramo v mnogih
                           drugih primerih upoštevati, češ da še ni pogojev, da smo odvisni še od,
                           ne vem, od sukcesije ali od ne vem česa že in da je potem zaradi tega
                           počakati, da ni materialnih pogojev itn. Tu gre dejansko za odločitev,
                           ali se odločimo za koncept vlade, ki bo res pomenila ločitev teh vej
                           oblasti in bo tudi iz tega koncepta izhajala ali se ne odločimo. Vsi
                           tisti predlogi in tudi logika tistih predlogov, iz katerih mnogi tu
                           govorijo in so govorili o prejšnjih dneh, izhajajo točno iz tega, da se
                           ta popkovina med zakonodajno oblastjo in izvršilno v smislu odvisnosti -
                           ne v političnem, ampak v drugem pomenu besede, v smislu odvisnosti
                           Izvršnega sveta od skupščine, ne bi pretrgala. In zato seveda tudi
                           mislim, da točno ta logika, ki govori o tem, češ, treba je v vladi na nek
                           način biti benevolenten, zato da bo lahko koalicija, ki se bo oblikovala,
                           vse svoje vidne može zaposlila v vladi, kaže točno na te vrste odvisnost.
                           In se mi zdi, da je ravno to tudi eden tistih razlogov, zaradi česar se
                           je temu treba odpovedati.</p>
                        <p>Druga stvar. Jaz mislim, da je to, kar govori tretja alinea, racionalen
                           predlog; predlog, ki je v mnogih državah sam po sebi razumljiv in ga ni
                           treba pisati v zakon, ampak, pri nas pa ni razumljiv - to kaže prav
                           sestav naše sedanje vlade, ki je sestavljena takorekoč, na srečo je
                           zmanjkalo šefov strank, ker drugače bi bilo šefov strank še več v tej
                           vladi. Slabost takega sistema, kadar do te identifikacije prihaja, pa je,
                           (pa ne samo pri primeru, ki ste ga nekateri omenjali) da pride do
                           enačenja resorja in strank na nek način. In zato se mi zdi, da je
                           pametno, da se te identifikaciji na nek način vnaprej odpovemo in jo
                           preprečimo.</p>
                        <p>Potem je bilo vprašanje števila, zakaj je tako "zabetonirano" število
                           ministrstev. Moram povedati da ustava to zahteva od tega zakona. Ustava
                           natančno govori, da mora zakon določiti število in katera ministrstva so
                           v vladi in se seveda temu v zakonu ni mogoče izogniti. Sedaj, nekaj ljudi
                           je prišlo - eden se je zavzel za to ministrstvo, drugi za drugo
                           ministrstvo; ta logika seveda pripelje, da bomo pristali spet pri
                           številki 21 ali pa 22, kajti za vsako sfero se da najti utemeljitev. Jaz
                           bi samo povedal, pa ne zato, da bi izzval kakršne koli polemike, ampak bi
                           povedal, ker sem tudi jaz bil eden tistih, ki je pred časom rekel, da
                           misli, da je mogoče treba premisliti, ali je smiselno ohraniti
                           ministrstvo za varstvo okolja ali ne - povedal bom svoje razloge pa,
                           pravim, ne zato, da bi izzval replike. Poglejte, pride točno do tega: je
                           ministrstvo - to ministrstvo ni panoga, ni področje v tistem smislu kot
                           so to gospodarstvo, kot so to notranje zadeve, kot so to finance, ali
                           kateri koli resor. Varstvo okolja je politika in je kultura, je odnos do
                           sveta. In sedaj mi to damo v neko določeno ministrstvo, naredimo neke
                           vrste geto, in to se je zgodilo točno v tem zadnjem mandatu. Mi smo imeli
                           ministrstvo, to ministrstvo je delalo neke projekte, neke načrte, vlada
                           se je odločala pa drugače, in to, da zakon toliko časa stoji in da ni
                           prišel, je ravno problem tega odnosa. Namesto, da bi mi imeli neodvisno
                           strokovno agencijo v vladi, ki bi vršila nadzor, da tako rečem, ne
                           političen, ampak strokoven nadzor nad delom vseh ostalih ministrstev in
                           bi bila politično neodvisna, ne pa da se tu neka politika da v geto enega
                           urada čeprav enega ministrstva, ki pač svojo politiko na veliko reklamira
                           - efekta pa ni. In zato se mi zdi, da je tak pristop pametnejši, po
                           mojem, ampak odločilo bo glasovanje, kot to; še zlasti, ker tukaj točno
                           do te identifikacije pride. Če bodo zeleni v koaliciji bodo vedno oni
                           nosilci tega ministrstva in potem bo to pač en tak večen spor znotraj
                           koalicije.</p>
                        <p>Zato, kot pravim, to so razlogi in še kakšen bi se dal našteti - zakaj ta
                           predlog sklepov podpiram, ker je radikalen, ampak je jasen, daje jasen
                           koncept in predvsem odgovarja, po mojem mnenju, konceptu delitve oblasti,
                           tako kot je zapisan v ustavi in pravzaprav še v vseh  programih vseh
                           strank, ki so sedaj v skupščini. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Gospod Polajnar.</p>
                     </sp>
                     <sp who="#sp.PolajnarIgnac">
                        <speaker>IGNAC POLAJNAR:</speaker>
                        <p>Hvala lepa. Očitno je bilo skoraj prelepo, ker smo tako hitro dobili
                           usklajen predlog tega videnja, kako naj bi izgledala vlada v novem
                           obdobju. Sedaj govoriti v imenu stranke ni mogoče, ker smo ta papir šele
                           dobili, ampak vendarle je to nekoliko v skladu s tistim, kar sem jaz tudi
                           že dopoldan razpravljal. Zlasti se mi pa seveda zdi, da vsako odpiranje
                           vprašanj, katera ministrstva tule še manjkajo, pomeni, da jih bomo res
                           doli 20 ali več, ker jaz druge možnosti ne vidim. Potem bomo tudi mi
                           predlagali še to in ono ministrstvo, pa si morda izmislili še katero, ki
                           ga sedaj sploh še ne poznamo; zaradi tega pač, ker bomo prepričani, da
                           mora imeti vsaka stranka toliko ministrstev, kolikor ima v svojih
                           programih  nekih posebnosti - ker tudi na ta način lahko stvar
                           gledamo.</p>
                        <p>Tudi jaz bi se strinjal s tistim, kar je gospod Peršak govoril v zvezi z
                           varstvom okolja. Varstvo okolja je po mojem celovita, spada med celovito
                           politiko vlade. Tista vlada, ki pač varstvo okolja zapre v nek kabinet, v
                           neko ministrstvo in pa kot celota ne deluje v to smer, zame ni vlada za
                           ta slovenski prostor. Ker če smo Slovenci ogroženi, smo ogroženi tudi
                           zaradi svojega prostora, s katerim po nemarnem razpolagamo in usodno
                           seveda bo če, bomo imeli vlado, ki bo tudi poslej po nemarnem delala s
                           prostorom na katerem koli resorju - na obrambnem, na notranjih zadevah
                           ali kjer koli drugje; ker tu gre za ta vprašanja in jaz se bojim seveda,
                           da sedanji minister za urejanje okolja nima te moči, da bi recimo, lahko
                           vplival na tista ministrstva, ki bi pa morala tudi znatno prispevati k
                           varstvu okolja; če sedaj govorim o varstvu okolja. To se pa popolnoma
                           kaže. Tule jaz tudi tako razmišljam, čeprav obenem seveda popolnoma
                           razumem Zelene, da zahtevajo neko posebno ministrstvo, ker so prepričani,
                           da bi samo na ta način ta stvar tekla naprej. Res, nevarnost je ta, da bo
                           ta minister brez tiste moči, ki bi jo vlada v celoti ali, ki jo vlada v
                           celoti pa lahko ima, recimo, na tako pomembnem področju kot je varovanje
                           okolja.</p>
                        <p>Tule bi jaz sedaj omenil recimo družino. Problem družine je eden podobnih
                           problemov, ki seveda sedaj v tem primeru ni problematičen zaradi tega,
                           ker imamo ministrstvo za družino in je to nemočno, ampak je to
                           ministrstvo ali resor družine v stiski zaradi tega, ker je vlada ali
                           nekdo v vladi nad tem ministrstvom premočan, da bi tam recimo kaj
                           premaknil; ker v zvezi z družino se v vladi popolnoma nič ne premakne.
                           Tule nekateri poslanci to vedo in jaz to danes tule opozarjam. In seveda,
                           vlada bi morala, recimo, dobro,če je to v okviru nekega ministrstva tudi
                           družinska problematika v redu, če pa celo vlada sama reče, da bo v okviru
                           svojega programa se v celoti zavzemala tudi za ta segment, potem seveda
                           je stvar toliko boljša.</p>
                        <p>Tale tretja točka, kjer govorimo, da ministri ne morejo biti vodje
                           političnih strank, je po svoje zelo mikavna; ampak kolikor jaz poznam
                           slovenski politični prostor, kolikor poznam slovenske politične stranke
                           se mi zdi utopično vsaj še, recimo, za naslednja dva mandata. Bi jaz tudi
                           bil za to rešitev, ampak se mi zdi utopična in bi predlagal naslednje:
                           kaj ko bi razmišljali o tem, da bi notranje in pa obrambno ministrstvo
                           postavili v nekoliko drugačen položaj, ker se mi zdi, da sta vendarle to
                           specifični ministrstvi, kjer lahko predvidevamo ali, recimo, se nam zdi,
                           bi prihajalo morda do tega, da bi pač stranka tudi imela neko prednost,
                           če bi imela ministra na enem od teh dveh področjih, in bi se na ta način
                           zavarovali. Pravim, to je sedaj samo razmislek, nikakor pa se mi ne zdi,
                           da bi se lahko sporazumeli o tem, da ministri ne morejo biti šefi strank.
                           To toliko bolj zaradi števila, kakršno je sedaj predvideno.</p>
                        <p>S tem številom se jaz sam osebno zelo strinjam. Se mi zdi, da tu ne gre
                           zgolj za to, da je ta vlada sedaj postavljena tako, kot se pač
                           predvideva, da naj bi delovala, ampak gre preprosto tudi za tisto
                           racionalno izbiro, kjer se morda ne bomo sprli, ko bomo preštevali,
                           koliko naj teh ministrov bo. Ker tule lahko verjetno res tisti, ki stvari
                           bolje poznajo strokovno utemeljujejo, zakaj samo ta ministrstva in ne še
                           druga, ker stranke bodo pa gotovo rekle - še druga. Dobro, to je sedaj
                           stvar diskusije.</p>
                        <p>Mi mislimo, da je dobro, da je ministrski predsednik seveda iz vrst
                           poslancev. Ne dobro, mislimo celo, da je to nujno zaradi vseh razlogov,
                           ki so bili že večkrat omenjeni. Se pa seveda bojim, glede na sedanjo
                           razglašenost tegale orkestra tule, da to, kar je tule lepo zamišljeno, ne
                           bo tako hitro ugledalo belega dneva kot predlog tega zakona. Če pa bo,
                           seveda bom jaz toliko bolj vesel. Opozoril bi še na tole, da je vendarle
                           ta sestava ljudi, ki so pripravljali to poročilo, bila zelo pluralna,
                           tako da na nek način bi lahko rekli, da je zadovoljila vse strani, ampak
                           očitno gre tu za naka globja razhajanja, za neka globlja razhajanja med
                           nami, ki jih pa verjetno na način, da bi se tega lotevali sedaj pri
                           zakonu o vladi, ne bomo mogli rešiti. In zaradi tega se jaz seveda tudi
                           zavzemam za to, da se o tej stvari tisti, ki bolj poznajo stvar,
                           strokovno pogovarjajo in da preprosto nekaterim stvarem, ki se jim reče
                           stroka, tule verjamemo; ker drugače ne bomo nikamor prišli.</p>
                        <p>In, seveda, kar se pa tiče stroke v sami vladi itn: mi tudi mislimo,
                           vlada mora biti politični organ, vrh tiste upravne strukture, torej
                           politični organ in seveda zaradi tega se nam zdi tako zastavljen koncept
                           tudi primeren. In tisto, kar se je tule govorilo - zadnjič smo namreč
                           slišali tudi to, da naj ministri celo ne bi bili člani strank itn., meni
                           ponovno diši zelo po samoupravnem socializmu, ki ga ne maram več in hočem
                           natančno vedeti, iz katerega loga je kdo, ki bo, recimo, imel ključni
                           položaj v slovenski politični hierarhiji. Hočem to vedeti. In seveda mi
                           niso všeč tiste ponudbe, češ da je nekdo nadstrankarski itn. Naj se to
                           natančno ve, saj se tudi odgovornost tistega, ki je nosilec funkcije
                           poveča. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa, gospodu Polajnarju. Repliko želi gospod Balažic.</p>
                     </sp>
                     <sp who="#sp.BalažicMilan">
                        <speaker>MILAN BALAŽIC:</speaker>
                        <p>Imel bi kratko repliko na gospoda Peršaka in gospoda Polajnarja, najprej
                           bi podprl pa tisti predlog, ki so ga dali Zeleni, mislim, da gospod
                           Požarnik. Če pač ne bomo v tem trenutku toliko racionalni in razumni, da
                           ministrstva za okolje ne bomo imeli, ga bomo imeli slej ko prej, kajti
                           kar se na tem področju dogaja, nas bo pripeljalo do tega v parih letih,
                           če ne prej. Mislim pa, da je logika argumentacije proti temu ministrstvu
                           zelo zanimiva. Se pravi, naj se ne zapre okolje v nek telo, eno
                           ministrstvo. Po tej logiki potem lahko rečemo, zakaj se pa potem
                           notranja, zakaj se politika recimo vodi taka, da imamo notranje
                           ministrstvo ali pa obrambno ministrstvo, potem je tudi to zaprto v geto.
                           Potem pa govorimo, da vsa vlada se ukvarja z obrambo in s policijo, ker
                           smo vsi na nek način policaji in vojaki hkrati. To ni logika, ki stoji.
                           Sem seveda za to, da imamo majhno vlado. Tudi podpiram, da 9 ministrstev
                           je lahko gro, to jedro vlade, vendar sem za fleksibilnost. Zdi se mi, da
                           se bo zgodilo tisto, namreč, da se bodo plodili sekretariati kot podgane
                           in širila birokracija, nepreglednost in seveda tudi neprehodnost tega
                           vladnega sistema. To je pa tista logika, ki se reče naslednje: če imaš
                           problem, ustanovi sekretariat, problemi sicer ne bodo rešeni, imel boš pa
                           sekretariat. Ne strinjam se z gospodom Peršakom, ki govori o
                           konsistentnem konceptu. To lahko v nekem imaginarnem izgleda kot
                           konsistentni koncept; za mene je to dosti solidna "brklarija",
                           napaberkovana iz raznih konceptov; je pa v tem smislu radikalna
                           "brklarija", to drži. Konsistentnost je lahko zgolj izgled in naknadni
                           učinek - ampak globje v to ne bom šel, ker bi potem bila že strokovna
                           debata.</p>
                        <p>Kar se tiče popkovine, seveda, bog ne daj da bi jo pretrgali, hkrati pa
                           vendar mora biti taka, kot jo določa ustava; mislim, da popkovina med
                           parlamentom in vlado je tam zelo lepo določena in ne bi ponavljal
                           besedila ustave.</p>
                        <p>Kar se tiče 3. alinee, ki govori o ministrih, in je gospod Peršak
                           vztrajal, da ta naj ostane, se pravi, da vodje političnih strank naj ne
                           bodo ministri; seveda to morda drugje drži, morda pri nas ne, vendar
                           mislim, da je to dejansko materija, ki ne sodi v zakon, ampak sodi morda
                           v etični kodeks (ki verjetno nikoli ne bo pri nas zapisan) o obnašanju v
                           politiki ali obnašanju političnih strank.</p>
                        <p>Nadalje, strinjam se s tem, da zakon naj določi, kot pravi gospod Peršak,
                           število ministrstev. To je obveza, vendar sem pa proti temu, da to
                           poročilo že določi kompletno sestavo vlade. Jaz sem za to, da politično
                           določi gro, kot je tu določeno, vendar pa da se ta 6. alinea preoblikuje
                           v smeri večje fleksibilnosti; se pravi, da dopušča odprtost, se pravi, da
                           se lahko tudi še kakšno ministrstvo znajde ob teh temeljnih devetih.</p>
                        <p>In končno, da ne bom predolg, seveda jaz sem absolutno za koncept delitve
                           oblasti, vendar pa mislim, da ta 5 alinea ravno ne govori o tem. Če
                           citiram znova ta stavek, ki sem ga že prej: predsednik in ministri
                           prenašajo v vlado in upravo politiko, ki jo določa Državni zbor, izvaja
                           pa uprava. Poglejmo si 110. člen ustave. Tam piše, da je vlada
                           samostojna, je pa odgovorna Državnemu zboru; ne piše, da Državni zbor
                           določa politiko, ki jo izvaja vlada. Po mojem mišljenju gre pač tu za to,
                           da je treba te stvari gledati tako, kot je pribeleženo tam v teh
                           aktih.</p>
                        <p>Končno, zato sem tudi podal sklep, ki sem ga že gor dal, da bi DPZ dal
                           podporo poročilu, se pravi podprl alinee 1., 2., 5., 7. in 8., ne bi pa
                           podprl 3. in 4.; tretje, ki govori, da ministri ne morejo biti vodje
                           političnih strank in 4., da mora biti mandatar absolutno poslanec
                           Državnega zbora; pri 6. bi pa vztrajal, da se pač ob teh 9 dopusti
                           možnost mandatarju, da morda oblikuje vlado še s kakšnim ministrstvom,
                           toda ne v tisti meri 20., 30., 40. Toliko. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Gospod Bučar.</p>
                        <p>Ali bi kot poročevalec podali na koncu? Je še nekaj prijav. Prosim.  Še
                           je nekaj prijav: Janko Halb, Jure Nemanič, Žarko Pregelj, Jože Hobič in
                           še eden. Prosim, Dr. Bučar.</p>
                     </sp>
                     <sp who="#sp.BučarFrance">
                        <speaker>DR. FRANCE BUČAR:</speaker>
                        <p>Tukaj nastopam prav s predlogom zaradi racionalizacije razprave, ker se v
                           glavnem ponavljajo stvari, vprašanja so približno povsod ista, in mislim,
                           da bi kazalo, da odgovorim na te stvari, potem eventualno mogoče ne bo o
                           kakšnih stvareh potrebno ponovno razpravljati.</p>
                        <p>Začel bi čisto na koncu, ne iz užaljenosti, ampak tukaj na tem mestu smo
                           že enkrat slišali gospoda Mencingerja, ki je rekel: včasih sem mislim, da
                           nekaj o ekonomiji vem, danes pa vsi pesniki ali ne vem kdo še vse več
                           vedo kot jaz. Nekaj podobnega, ko sem slišal tukaj, da je ena taka
                           "brklarija" tale predlog, bi približno podobno stvar ponovil. <stage>(Iz
                              klopi nerazumljivo.)</stage></p>
                        <p>Torej, poskušal bi odgovoriti na določene predloge in pravzaprav bi začel
                           z zadnjega konca. Torej, glede števila resorjev - tu ne gre za število,
                           ali en resor več ali en resor manj. Sem že enkrat poudaril. Tu gre za
                           koncept. In sicer, če je vlada politična, torej določa cilje, potem to
                           pomeni, da sintetizira stvari. Zato gremo na oblikovanje zaokroženih
                           področij. Če gremo pa na načelo strokovnosti in specializacije, potem je
                           popolnoma jasno, da vsakdo lahko na tem mestu ne samo opraviči obstoj
                           sedanjih resorjev, ampak jih zahteva bistveno več; kajti z napredovanjem
                           strokovnosti napreduje tudi specializacija in če je večja specializacija,
                           več bomo imeli resorjev. Tu gre za drugo stvar; specializacija temelji na
                           načelu analitičnosti, analize, ki gre vedno v večje podrobnosti, medtem
                           ko določanje ciljev gre po smeri sintetizacije. To je ta bistvena
                           razlika. Ne vem, če sva se midva sploh pravilno razumela, gospod Balažic.
                           Vi pledirate za to, da vlada ni samo, bi rekel en tak privesek
                           parlamenta, ampak da tudi samostojno dela politiko. Poslušajte, nihče
                           tega ne zanika, kajti izvajanje (tudi to sedaj, jaz se oproščam, če
                           preveč predavateljsko izgleda) ne pomeni samo - v tem je ravno stvar -
                           slepo izvrševanje tistega, kar je bilo odrejeno na višji upravni stopnji;
                           izvrševanje pomeni, dodajanje novih premis, novih elementov. V tem je
                           ravno razlika. Mi hočemo ustvarjalno upravo. Kaj pomeni ustvarjalna
                           uprava? Pomeni ravno to, da na vsaki stopnji, tudi na zadnji, najnižji
                           stopnji, se dodajajo nove premise, nove ocene dejanskega stanja, nov
                           pogled na kavzalne povezanosti in nov pogled tudi na cilje. Vidite, zato
                           bo vlada, popolnoma logično, če izvaja politiko, je popolnoma jasno, da
                           tudi sama svoje premise dodaja in to v prvi vrsti in v pretežni meri
                           politične, ker je, kar se tiče premis, piramida ravno obrnjena: čim više
                           gremo, bolj bodo prevladovale vrednostne politične premise in toliko bolj
                           bodo prevladale na dnu strokovne oz. premise o dejanskem stanju. Tukaj ni
                           nobenega razhajanja, tukaj je pravzaprav samo nerazumevanje. Kar se tiče
                           števila resorjev moram še enkrat povedati: da se utemeljiti, če gremo na
                           ta analitični pristop, kolikor resorjev hočete; z napredovanjem znanosti
                           in sploh z razvojem družbe bo vedno več področij. In zato bo tudi uprava
                           bolj razvejana in se bo uprava vedno bolj specializirala in se mora
                           specializirati, vendar to je čisto druga smer in drugo področje.
                           Poglejte, recimo zagovornikom resorja za okolje bi lahko navedel: ni
                           dolgo tega kar sem dobil pismo od švicarske vlade, naj bi naš parlament
                           poslal nekoga na nek simpozij o kmetijstvu itd.; podpisan je na tem
                           papirju direktor biroja za ekologijo. Torej, Švica, ki ima okrog 8
                           milijonov prebivalcev, v primeru z Slovenijo, ki jih ima samo 2 milijona,
                           in Švica, ki je ekološko gotovo bolj osveščena kot Slovenija, ima lahko
                           biro, mi hočemo imeti pa ministrstvo. Tukaj logike - jasno je logika,
                           ampak če se za en koncept odločimo, moramo pač za tem konceptom stati.
                           Ker gre tukaj dejansko za prelom; tu ne gre samo za, in jaz se ne morem
                           strinjati z tistim, kar je bilo tukaj rečeno, da izhodišče tega naj bo
                           racionalizacija vlade. Ne gre samo racionalizacijo - tu gre za bistven
                           premik v pogledu funkcioniranja države kot mehanizma; zato gre. Zato se
                           tudi ne morem strinjati s tako splošno - zdaj bom malo hudoben, naj mi g.
                           Šetinc oprosti, pravi, da bi predlagal oz. utemeljuje število resorjev
                           tudi  s proporcionalnostjo našega političnega prostora itd. Ja,
                           poslušajte, če naj bo sedaj vlada servis za to, da bomo delili mesta
                           političnim funkcionarjem, poslušajte - tega načela ne moremo sprejeti.
                           No, in tista moja hudobnost je pa ravno v repliki na njegov predlog -
                           pravi: naj se vendarle taka splošna določila, da naj se vlada v glavnem
                           približno usmeri na to, da bo po možnosti število tudi skrčila. To je
                           ravno to. Dragi g. Šetinc, toliko se pa poznamo v tem parlamentu, da
                           stvari razumemo, tudi politični jezik; to se pravi - pustimo zeleno luč
                           vladi, da bo prišla drugič z 22 resorji ne z 21.</p>
                        <p>Tukaj je bilo rečeno, da je treba sprejeti tudi zakon o upravi. Zakona o
                           upravi na splošno ne potrebujemo, da smo si na jasnem. Mi potrebuje
                           prepise oz. zakone o posameznih resorjih; vsak resor ima svoj zakon ali
                           vsi skupaj kot celota enega. Medtem, ko tisti zakon, ki sem ga že videl,
                           ki je pripravljen, ne služi ničemur. Zakon o upravi, v glavnem, kot smo
                           ga že videli tukaj v Skupščini, je v glavnem prepisan zakon o splošnem
                           upravnem postopku in pa nekaj takih pavšalnih stvari, ki spadajo na
                           Univerzo in v stroko, ničesar pa ni rečeno o tistem, kar bi dejansko
                           rabili. Mi pa resnično zelo rabimo  - zakon, predpise o posameznih
                           resorjih, kajti če hočemo mi lokalno samoupravo, tako kot smo jo sedajle
                           predvideli v ustavi, postaviti na noge in zaživeti, je popolnoma logično,
                           da moramo mi od občin, kot sistema komun, potegniti nad državo tiste
                           stvari, ki so državne; in dokler ne bodo resorji svojega povedali, se
                           pravi tudi svojo organizacijo, ne moremo tega procesa niti začeti.</p>
                        <p>Torej, tukaj je bilo rečeno -  če sem že pri takem obračunavanju, moram
                           reči še besedo, dve gospodu Požarniku - tukaj, ki je precej emocionalno
                           govoril in med drugim navrgel tudi očitek, češ da se zakon o varstvu
                           okolja valja že ne vem koliko časa v Skupščini in nikamor ne pride - to
                           so očitki a la Gros in Malenšek, moram kar odkrito povedati. Poglejte,
                           čim je prišel ta zakon, predlog oz. osnutek v parlament, to je bilo
                           prejšnji teden, tisti moment sem ga jaz podpisal in oddal v
                           obravnavo.</p>
                        <p>Torej, moram pa reči, še tole moram povedati: kar se tiče našega predloga
                           o tem, da vodje političnih strank ne morejo biti člani vlade oz., moram
                           povedati, da sem glasoval proti tistemu predlogu. Torej, mi smo pač bili
                           vezani na ta predlog, ki je bil samo v našem zboru izglasovan, takoj so
                           ga podprli tudi drugi, oz. zbor občin; vendarle, če smo potem dosledni in
                           logični, če velja to za dva, tri ministre, potem moramo to načelo
                           posplošiti. Moram pa reči, da sem jaz - ker je bilo tudi tukaj rečeno,
                           apel dan, naj tukaj tudi svoje strokovno mnenje podam, kot poročevalec
                           vezan na to, kar je bilo v skupini odločeno; če hočem pa svoje strokovno
                           mnenje povedati, vam moram povedati, da se s tem absolutno ne strinjam.
                           Kajti, če je politična vlada, potem je popolnoma logično, da so tudi
                           ministri politiki in da so lahko tudi šefi političnih strank, zdaj je pa
                           stvar - mislim, da je o tem g. Smole govoril - torej, če stranka smatra,
                           da lahko z nekim svojim članom kot šefom stranke shaja, tudi na  takih
                           bolj kočljivih področjih, to je pač stvar stranke, naj se sama odloči.
                           Mislim, da ni ravno preveč priporočljivo, da to dela - dobro, kakorkoli,
                           v vsakem primeru je to stvar strank. In kot sem že rekel, če naglašamo,
                           da je stvar vlade stvar politike, potem je prav malo logično, da ne smemo
                           politike po drugi strani vreči skozi okno.</p>
                        <p>Kar se tiče stališča, naj bi člani vlade ne smeli biti poslanci, smo
                           tukaj že vezani na določilo 14. člena zakona o poslancih, tako da je ta
                           razprava skoraj odveč. Moram pa reči to, da jaz osebno sem   za stališče,
                            da bi moral biti skorajda vsak minister tudi poslanec; to je zdaj
                           pravzaprav zgodovina. Za predsednika samega pa jaz osebno menim, da
                           vendarle predstavlja politiko stranke in, če rečem, ideologijo stranke,
                           da jo personificira in zaradi tega mislim, da bi bilo zelo dobro, in ne
                           samo sprejemljivo - meni se celo vsiljuje zahteva, da bi predsednik vlade
                           moral biti izvoljen kot poslanec; seveda v nadaljnjem se pač tega
                           poslanstva znebi, po naših predpisih, ampak vendarle, to ga legitimira.
                           Poglejte, vsak poslanec se mora izpostaviti aprobaciji volilnega telesa,
                           človek, ki ima najbolj pomembno politično funkcijo v državi - in funkcija
                           predsednika vlade je najpomembnejša politična funkcija - je popolnoma
                           jasno, da se ne more tej aprobacij pravzaprav izogniti, saj mislim, da bi
                           bila tudi za njega imenitna legitimacija, če je izvoljen kot
                           poslanec.</p>
                        <p>No, mislim, da sem jaz v glavnem na stvari odgovoril, kolikor so bile v
                           tej diskusiji izložene. Saj pravim, da je bila večina stvari plediranje
                           za potrebne resorje. Če še enkrat s tem, da zaključim - g. Busar je
                           nastopil dopoldan z zahtevo, češ da varstvo okolja ne more imeti
                           razpolaganja s prostorom. Vidite, da to dvoje ne gre skupaj, in da smo
                           govorili o kozlu in zelju in tako naprej. Poglejte, vi samo tega niste
                           potem izpeljali do konca, logično; če stvar logično izpeljete potem je
                           popolnoma logično, da moramo iz tega narediti ne samo en resor, ampak dva
                           resorja moramo narediti. Pa smo tam. In mislim, da je ta predlog, ki ga
                           je vlada naredila, je dejansko predlog sankcioniranja obstoječega stanja.
                           In zato mislim, da tukaj ne gre samo za en predlog, ki, bi rekel, gre v
                           drugo skrajnost; nikakor ne, to je predlog, ki je konsistenten, ki je v
                           skladu tako s teorijo kot, po mojem mnenju, tudi v skladu s prakso v
                           katero gremo. Če hočemo mi, če smem ta izraz uporabiti, če hočemo priti v
                           Vrhniko, se ne smemo proti Kamniku usmeriti. Nekateri utemeljujejo tezo,
                           saj s tem se načelno strinjamo ampak vendarle situacija nam tega ne
                           omogoča. Na pot je treba iti v tisto smer, kamor mislimo priti. Hvala
                           lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Zahvaljujem se gospodu Bučarju. Za besedo se javlja gospod Julij
                           Nnemanič.</p>
                     </sp>
                     <sp who="#sp.NemaničJulij">
                        <speaker>MAG. JULIJ NEMANIČ:</speaker>
                        <p>Spoštovane poslanke in poslanci! Klub trudu profesorja Bučarja, da bi
                           mogoče ustavil to razmišljanje o oblikovanju nove vlade, menim, da je tu
                           potrebno še veliko reči. Torej, če skrčimo število ministrstev, gotovo
                           nismo s tem tudi racionalizirali vlade, toda naš cilj je, da bi bila
                           vlada funkcionalna. Ne podcenjujem resorjev, ki po tem novem predlogu
                           izgubljajo ministrstva, toda, da se kmetijstvo črta iz spiska ministrstev
                           se mi zdi, da ni v logiki z realnostjo Slovenije, ni v logiki z dobrim,
                           smiselnim razvojem gospodarstva Slovenije. Torej, kmetijstvo je v dolgi
                           dobi 45 let  bilo pastorek v gospodarstvu in v naši podzavesti je še
                           vedno to prisotno in to se čuti tudi v tem predlogu, da ni potrebno
                           ministrstvo za kmetijstvo. Kmetijstvo se je ves čas težko borilo, da bi
                           dopovedalo, da mora biti enakopravno z ostalimi gospodarskimi panogami.
                           Torej to ni uspelo. Kmetijstvo rabi enakopraven dialog z ostalimi
                           gospodarskimi panogami in če ne bo imelo svojega ministrstva, ki bo
                           enakovredno ostalim, ta enakopraven dialog ne bo možen. Torej, kmetijstvo
                           ima omejene možnosti. Razvoja kmetijstva ni možno tako pospešiti kot neke
                           industrijske panoge in sploh je industrijska miselnost tako nekje
                           privlačna, popularna, kmetijstvo pa vedno naj ne bi bilo tako pomembno.
                           Torej, pri tej strategiji kmetijstva, ki jo bomo obravnavali v skupščini,
                           se ugotavlja, da je zaostanek slovenskega kmetijstva za evropskim
                           zastrašujoč. Leta 1931 smo bili nekje vštric, torej je bil nasilno
                           pretrgan ta razvoj. Zato ne morem glasovati za predlog tega zakona. Ne da
                           bi podcenjeval kolege, ki so bili v tej usklajevalni skupini; slišal sem,
                           da je bila pluralna, mogoče je bila strankarsko pluralna. V glavnem
                           vidim, da tu prevladujejo pravniki in sem prepričan, da so ti gospodje
                           dobri strokovnjaki na področju prava. Toda, rekli smo: pravnik je slab
                           direktor, pravnik ne zna, ker je preveč obremenjen s svojo paragrafsko
                           miselnostjo, ne ve dovolj racionalno razmišljati - pa brez zamere. In
                           trdim, če nobena država v Evropi ne bi imela ministrstva za kmetijstvo,
                           bi si ga Slovenija morala izmisliti, da bi izkoristila te naravne
                           možnosti, ki niso velike, da bi skratka, dobili na mizo hrano po eni
                           zmerni ceni, ki bi bila nekje za našo kupno moč dosegljiva.</p>
                        <p>Torej ne morem glasovati za tak predlog zakona. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Nemaniču. Gospod Hobič. Ne. Gospod Žarko Pregelj in
                           potem Halb.</p>
                     </sp>
                     <sp who="#sp.PregeljŽarko">
                        <speaker>ŽARKO PREGELJ:</speaker>
                        <p>Spoštovani. V načelih se strinjam s stališči in sklepi in strinjam se
                           praktično z vsemi - razen s šesto alineo. Tudi tisti sklep oziroma
                           stališče, da ministri ne morejo biti vodje političnih strank jaz razumem
                           čisto fizično. Enostavno težko je odgovorno opravljati dve tako odgovorni
                           funkciji. Ker je vodja politične stranke v resnici centralna osebnost te
                           stranke, ki mora biti hkrati na desetih mestih, je težko biti zraven še
                           dober minister. Mislim, da je praksa v naši novi državi to že dostikrat
                           dokazala. Zato predlagam ravno zaradi tega, da ministri niso vodje
                           političnih strank. Vsekakor pa vlada mora biti politična in ne zagovarjam
                           ideje o neki strokovni vladi; strokovna mora biti uprava. Konkretno pri 6
                           alinei predlagam nekoliko drugačno razporeditev ministrstev. Osebno sicer
                           ne razumem, zakaj se daje tak pomen ministrstvu za promet in zveze, ne
                           mislim, da to ni pomembno, ampak zame je to del gospodarstva, ki je
                           zlahka kompatibilno z marsikatero gospodarsko vejo, medtem ko ministrstvo
                           za kmetijstvo nikakor ne sodi v klasično gospodarstvo, čeprav je tudi
                           gospodarjenje z zemljo, gozdom itn., je gospodarstvo, ampak zraven ima še
                           toliko vplivov na okolje, da ne more biti zgolj profitno gospodarstvo.
                            Zaradi tega predlagam, da se doda ministrstvo za kmetijstvo, naravne
                           vire in ruralni razvoj. Mislim, da je to tisti obseg, ki ga je treba pri
                           nas varovati, razvijati in čuvati, ker je to ena naših največjih vrednot.
                           Obenem predlagam, da se doda ministrstvo za socialne zadeve, družino in
                           zaposlovanje; to pa zato, ker menim, da bo minister za zdravstvo težko še
                           minister za socialne zadeve, kajti glede na trenutno situacijo, sploh ta
                           prvi mandat nove vlade, bo močno obremenjen s socialnimi problemi.</p>
                        <p>Problem varstva okolja. Jaz se ne strinjam z mojimi predhodniki, ki so to
                           hoteli odmakniti nekam na stranski tir. Tudi ne zagovarjam, da je varstvo
                           okolja možno reševati zgolj v okviru samostojnega ministrstva, še manj v
                           okviru ministrstva, v katerem je še urejanje prostora. Že danes zjutraj
                           sem omenil, da je urejanje prostora v bistvu gospodarska dejavnost. Zato
                           predlagam, da se varstvo okolja jasno pripiše najprimernejšemu
                           ministrstvu in v tej ponudbi, ki jo imamo v šesti alinei je to kvečjemu
                           Ministrstvo za zdravstvo; kajti varstvo okolja je močno povezano tudi z
                           varovanjem zdravja ljudi in vemo, da zdravstvo ni samo kurativa, ampak je
                           tudi preventiva; in varstvo okolja vsaj v tem smislu lahko ustreza
                           temu.</p>
                        <p>Omenjena, oziroma prejšnja debata v zvezi s tem, ali je dobro ali slabo,
                           da imamo posebej ministrstvo za varstvo okolja, pa da to ni politika -
                           oprostite - to je politika. Na Zahodu pa marsikje več ni, ker je varstvo
                           okolja tako impregnirano v vseh delih družbe, v vseh industrijskih
                           panogah, da tam enostavno nobena stvar, ki ima kakršenkoli kvaren vpliv
                           na okolje več ne gre skozi, nima cene, je predraga in tako naprej. Pri
                           nas, žal, gre vse tako lepo skozi, da ne govorimo o izredno agresivnih
                           vplivih na sam prostor, na mesta, na razvoj naših krajev, in to kasneje
                           tudi vpliva na ljudi. Tako da zagovarjam to tezo, da je varstvo okolja
                           obvezno navedeno v nekem ministrstvu in tisto ministrstvo ne sme biti
                           neko gospodarsko ministrstvo. Ključni problem neuspeha tega ministrstva
                           za varstvo okolja je verjetno prevelika angažiranost samega ministra na
                           čisto gospodarskih področjih, komunalnih področjih in to vodi v neke
                           kompromise z varstvom okolja - tega si pa minister za varstvo okolja
                           nikoli ne sme privoščiti - in tukaj je srž problema. Enostavno določena
                           ministrstva, politične stranke so predstavniki, bolj ali manj, določenih
                           gospodarskih lobijev, in žal je bilo tako, da je ministrstvo za varstvo
                           okolja predstavljajo del komunalnega lobija - in tukaj je tisti problem.
                           Zato zagovarjam, da mora biti ministrstvo za okolje umaknjeno od
                           ministrstev, ki imajo opravka z gospodarstvom. Moj osebni ideal, ki se ga
                           pa tukaj, žal, verjetno v okviru tega zakona ne bo dalo uresničiti, je
                           vloga ministra za varstvo okolja taka kot jo ima minister za finance. To,
                           kar mora narediti minister za finance, dati modri pečat na določeno
                           investicijo; zraven njega bi moral biti še zeleni pečat ministra za
                           varstvo okolja. Jasno, da je taka opredelitev ministra za varstvo okolja
                           brez ustrezne zakonodaje nesmisel in zato se je verjetno tudi to
                           ministrstvo za varstvo okolja igralo te čudne igre bolj ali manj uspešno.
                           Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Preglju. Za besedo je prijavljen gospod Janko
                           Halb.</p>
                     </sp>
                     <sp who="#sp.HalbJanko">
                        <speaker>JANKO HALB:</speaker>
                        <p>Zdaj je že skoraj dober večer, spoštovane poslanke in poslanci! Dolge
                           razprave te spremljajo in te ne puščajo hladnega. Štiri ure smo porabili
                           za to diskusijo in za tem pultom se je zvrstilo kar precej eminentnih
                           oseb, osebnosti, ki imajo določene interese, afinitete, sposobnosti in
                           gledanja, stališča, seveda, vsi okrog tematike zakona o vladi. Jaz osebno
                           sem se eksponiral precej pri zakonu o poslancih, ker sem smatral, da je
                           tisto moj skrajni domet, da več ko en navaden poslanec ne morem biti, pa
                           vidim da so interesi pri zakonu o vladi, torej ministrski interesi
                           izraženi pri nekaterih drugih osebnosti, ki imajo te afinitete in toliko
                           večjo težo njihova razprava. Jaz sem bil kar nemalo presenečen, ko je
                           gospod poročevalec prof. Bučar tako vehementno rekel, da je bilo
                           enoglasno to stališče sprejeto in zdaj po spontani sestavi te
                           usklajevalne komisije, člani, ki so iz našega zbora šli na usklajevanja,
                           bi rekel celo, da se je rodila nova koalicija, to je demokratsko ljudska
                           prenova, ki lahko tudi tvori eno vladno koalicijo. Zakaj, bom kasneje
                           razvil. Mi imamo nekatera stanja točno takšna, kot jih v zakon nočemo
                           preliti ali zapisati, drugič pa stalno ponavljamo iste zadeve in se
                           bojimo, da jih ne bi nekdo recimo nam očital. Kaj to pomeni? Dr.
                           Drnovšek, predsednik sedanje vlade, je šef stranke, gospod Peterle je bil
                           šef stranke, gospod Igor Bavčar, nesojeni kandidat, je bil šef stranke,
                           gospod predsednik našega zbora je bil naslednji na listi konstruktivnih
                           nezaupnic, pa ni član stranke. Zato so ti kompromisi lahko taki ali
                           drugačni, lahko jih</p>
                        <p>drugače ali tako prebiraš. Za kaj v bistvu gre? Zdaj šele vidim, da sem
                           imel prav, ko sem se vzdržal takrat glasovanja o volitvah v Državni zbor,
                           ker vidimo, da bi bilo tisto dobro, da bi Narodni demokrati dosegli
                           razpis referenduma, ker bi nam bilo veliko lažje spisati zakon o vladi.
                           Namreč, slab volilni zakon o državnem zboru onemogoča dober zakon o
                           vladi, ker so legitimirani določeni interesi. Mi imamo v državnem zboru
                           verjetnostno preslikavo političnega razdrobljenega prostora in kako po
                           tem sintentizirati vlado, da bi se 10 eminentnih osebnosti strinjalo
                           okrog sestave vlade, da bi pa povzeli celotno tisto paleto razdrobljenega
                           političnega prostora, novih parlamentarnih strank v parlamentu, da bi
                           nekako sintetizirali in vodili to državo na vladnem nivoju. Gospod Bučar
                           je izrekel eno zelo važno misel tu; torej, funkcija predsednika vlade je
                           najpomembnejša funkcija v državi slovenski. Vidite, to dozdaj nihče ni
                           hotel ali pa upal reči. Prej smo prišli od strokovnosti vlade na njeno
                           politično funkcijo, zdaj že pravimo, da je to najpomembnejša politična
                           funkcija. Jaz se celo s tem strinjam, ker zdaj se bom samo navezal na
                           obdobja pred dobrega pol leta ali pa, zdaj že 11 mesecev, ko so nas
                           posamezne svetovne ali evropske države priznavale. Mi smo reagirali na
                           agencijsko vest, ko nas je priznala italijanska vlada, ko se je Vranicki
                           boril na sestanku vlade, pa zunanji minister Mock, da nas je avstrijska
                           vlada priznala. Nama je bilo to že čisto zadosti, da nas je priznala
                           vlada, nismo čakali ali bo to njihov parlament ratificiral ali sploh
                           rabil ratificirati, v glavnem priznanje se je zgodilo. Po drugi strani pa
                           mi v zamegljeni odgovornosti ali nekem odnosu Državnega zbora, torej
                           zakonodajnega oblastnika in pa vlade, prikrito držimo na vajetih vlado,
                           da ne bi zbezljala, da ne bi bila preveč samostojna, preveč politična,
                           ker sicer ne bi bilo potrebno imeti tudi eminentnega zastopstva različnih
                           političnih interesov, opcij v Državnem zboru. Zato smo sedaj pred tako
                           dilemo, kako ta zakon o vladi sestaviti - po drugi strani, če vemo, da ga
                           pišejo, sestavljajo bodoči ministri, bodoči ali pa sedanji predsedniki
                           strank - in kako vse to sintetizirati.</p>
                        <p>Zakaj se slepimo s tako poglobljenimi vsebinskimi razpravami? Zakon o
                           vladi je čisto navaden zakon, ki ni vezan na nobeno kvalificirano večino.
                           Recimo, 21 poslancev našega zbora ga sprejme, vseh ostalih 69 je
                           nepotrebnih ali pa nepomembnih, če niso prisotni. Mi bomo določene
                           resorje oblikovali, uzakonili z glasovanjem o amandmajih, ker drugače
                           enostavno ne more iti. Jaz prihajam iz okolja, kjer bodo rekli: če ni
                           ministrstva za manj razvita področja v Sloveniji, ne smeš glasovati za
                           zakon; torej bom napisal amandma: ministrstvo za manj razvite. Glede na
                           to, da sem poslanec moje kmečke zveze, bom moral glasovali ali pa
                           predložiti amandma o kmetijskem ministrstvu; in mi zdaj te filozofske
                           razprave povzdigujemo na eno visoko raven enotnega soglasja, češ, vlado
                           moramo imeti tako, da ne bo kaljana pred narodom ali da je ne bo narod
                           grdo gledal, potem bomo pa banalno z amandmajem nekaj določili ali
                           zavrnili. Vendar, kaj jaz opažam? V tem besedilu, v tem poročilu se
                           nazirajo bodoče koalicije ali pa, kako koalicijo zdaj že, pa ne glede iz
                           katerih strank bo sestavljena, ali bo desna ali bo leva, kako koalicijo
                           homogenizirati, da se takrat ne bomo predolgo kregali in da bodo že imeli
                           v nekem zakonskem tekstu približno zasnovo, kaj kdo hoče biti ali kaj bo.
                           Jaz drugega ne vidim, da bodo nekateri ministri, ki so sedanji
                           predsedniki strank - apeliram ali aludiram predvsem na notranjega
                           ministra - da bi on kaj drugega hotel biti, če bo v novi vladi, kot
                           minister za notranje zadeve. Nehajmo se slepiti, da ministri ne bodo šefi
                           političnih strank! Kaj pa je volilni boj? Volilni boj je cilj ene stranke
                           pridi na oblast. Zato želi stranka biti čim močnejša, čim številčnejša in
                           čim bolj z neko volilno kampanjo prepričati volivce. Mi zdaj imamo ta
                           tekst v tretji alinei: "Ministri ne morejo biti vodje političnih strank"
                           celo v množini zapisan. Zakaj ne more vseh teh 10 ministrstev sestaviti
                           ena stranka, če ne bo interesa za koalicijo ali pa, da bo volilni izid
                           tako prepričljiv, da bo lahko ena stranka to naredila? Če mi to uzakonimo
                           bomo delali proti zakonu.</p>
                        <p>Zakaj še govorim o težavnosti sestavljanja tega zakona o vladi? Poglejte,
                           mala vlada, ljudje bodo rekli; tudi mali proračun bo; ampak linija
                           minister, resor, sistemsko urejanje tistega, denar, preživetje določene
                           dejavnosti, vse gre na to, da se pobrani državni davki porabijo. In
                           recimo, če je malo število ministrstev, če bomo isto količino javnih
                           financ porazdeljevali po ministrstvih, bodo takratni novi ministri, ko bo
                           recimo nov parlament sprejemal zakon o proračunu, rekli: ja, ta proračun
                           pa ni primerljiv z lanskim. Se pravi, za eno leto je ta vlada dobila že
                           vnaprej zaupnico, da bo njen proračun sprejet, ker enostavno ne bo
                           kompatibilnosti ali primerljivosti kot recimo tisti slovenski proračun,
                           predintegralni ni bil primerljiv z novim integralnim. Torej takšna vlada
                           ima že vnaprej eno odobritev, da lahko s proračunom naredi kar koli hoče.
                           Recimo, da se bo to tudi zgodilo.</p>
                        <p>Zelo mi je simpatično, da so v prvi alinei napisali: "vlada je najvišji
                           organ državne uprave in je odgovorna Državnemu svetu" in verjetno
                           sintetizirali vso tisto nakrancljano definicijo odgovornosti. Recimo dr.
                           Toplak je včasih trdil, da je premalo definirana odgovornost. Jaz se
                           strinjam, da je to samo ena beseda, "vlada je odgovorna Državnemu zboru".
                           Kako bo pa realiziral državni zbor odgovornost do svoje ali pa od svoje
                           vlade, je pa zadeva Državnega zbora in v zakonu ni treba prav nič pisati
                           komu, kako, zakaj in kdaj. Bo že državni svet oziroma zbor presodil, ali
                           je minister ali vlada nekaj prekoračila ali morda svoje zakonske možnosti
                           prekoračila, in zato jo je treba zamenjati. In to je najvišja stopnja
                           realizacije neke odgovornosti, ne pa da je neposredno, da je direktno,
                           kaj vem, da je 100 % ali 102 % odgovornost. Torej, to se strinjam, da je
                           teh devet mož, ki je to poročilo pisalo, da so z eno besedo definirali,
                           kaj je to odgovornost.</p>
                        <p>Da rezimiram stvar. Jaz sem za to, da je vlada reducirana, vendar bi ob
                           zakonskem tekstu, definitivnem predlogu, želel, da je recimo tudi neki
                           obris naslednjega proračuna, da že vidimo, ali bo recimo imel naslednji
                           državni zbor hude težave, da bo proračun sprejemal recimo do marca, ali
                           pa ga sploh ne bo uspel sprejeti, in pa da se definitivno dopusti, da vsi
                           politični veljaki, vse politične stranke lahko kandidirajo tako za
                           ministra kot za, recimo, predsednika vlade. Ne moremo trditi ja,
                           strankarska demokracija, sedaj pa strankarskim voditeljem, ki recimo
                           inicirajo, pogojujejo ali vzpodbujajo to strankarsko življenje jim pa
                           onemogočamo ministrske stolčke. Recimo tudi volilci bodo rekli ja, ta je
                           dober strankarski šef, ta je edini pravi za ministra, ne pa, da bi potem
                           pri prevzemu funkcij, sedaj pa mora ta odstopiti, ali pa na svoje
                           podpredsednike prenašati funkcije. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Še kdo? Prosim, gospod Pučnik.</p>
                     </sp>
                     <sp who="#sp.PučnikIvan">
                        <speaker>IVAN PUČNIK:</speaker>
                        <p>Spoštovani. Jaz v glavnem izhodišča te naše komisije, ki smo jo danes
                           izvolili, podpiram. Predvsem se mi zdi primerno v tretjem odstavku, da
                           ministri naj ne bodo poslanci. O političnih razlogih za to izhodišče je
                           bilo danes veliko povedanega, poudaril bi pa praktično, kajti do sedaj so
                           bili ministri sigurno slabi poslanci, saj jih skoraj na sejah nismo
                           videli, čeprav moram reči, da so določene izjeme, kajti nekateri, ki so
                           bili preje ministri, poslanci so pa ostali, jih tudi sedaj kot poslance
                           redko kdaj vidimo na seji tega našega zbora.</p>
                        <p>Bi pa vseeno še nekaj dorekel v zvezi s kmetijskim ministrstvom, ki ga
                           dosedaj imamo, v bodoče pa po teh izhodiščih ga naj ne bi bilo. Menim, da
                           preveč poenostavljamo gledanje na izhodišče pridelovanja hrane. To je
                           bilo vedno prisotno, mi pa dobro vemo, da tisti, ki niso sprejemali
                           nobene kritike na odnos do kmetijstva, so si zadnje čase izmislili
                           kmetijski lobi, za katerega menim, da ga ni, imamo pa seveda zelo močan
                           proti kmetijski lobi. In zato je prav, da bi v bodoče imeli tudi
                           kmetijsko ministrstvo, ki bi objektivno ocenjevalo eno izmed zelo
                           pomembnih gospodarskih dejavnosti, to je pridelovanje hrane in tudi
                           pravzaprav v vladi za to pridobilo ustrezno izhodišče. Ta odpor proti
                           objektivnemu gledanju na kmetijstvo, je bil prisoten v vseh dosedanjih
                           vladah in tudi seveda v sedanji je, in zato predlagam, da bi se to
                           izhodišče, da naj kmetijskega ministrstva ne bo, korigiralo v tem smislu,
                           da bi to vendarle obdržali. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Pučniku. Še gospod Žagar.</p>
                     </sp>
                     <sp who="#sp.ŽagarZvone">
                        <speaker>ZVONE ŽAGAR:</speaker>
                        <p>Hvala lepa za besedo. Odrekam se repliki.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Samo malo prosim. Prosim poslance, ki so v avli, da vstopijo v dvorano,
                           ker se približujemo kraju razprave in bomo glasovali. Tudi vodje
                           poslanskih klubov, da vidijo kaj je. Prosim, gospod Žagar.</p>
                     </sp>
                     <sp who="#sp.ŽagarZvone">
                        <speaker>ZVONE ŽAGAR:</speaker>
                        <p>Še enkrat hvala lepa. Torej, odrekam se repliki na omenjeni način dela,
                           ki se imenuje po gospodih Bučar, Gros in Malenšek. Bi povedal svoje
                           mnenje o tem, kdo je lahko minister oziroma kdo je lahko mandatar. Po
                           mojem je to manj pomembno tudi če bi bil šef stranke ali pa recimo škof,
                           karkoli. To je v bistvu stvar mandatarja, kdo je lahko minister.
                           Eventualno je možno omejiti to, podobno kot je gospod Toplak želel, na
                           neka ključna ministrstva, ki so po naravi ali apolitična ali pa naj bi
                           bila apolitična; to so predvsem vojska in policija.</p>
                        <p>Bolj važno za mene pa je, ali je lahko poslanec minister oziroma
                           mandatar. Da je poslanec minister oziroma celo nujno potrebno, da je
                           lahko mandatar, je za mene sporno predvsem iz razloga, ker je možno, da
                           bodo pogoste menjave vlade. Osebno namreč ne verjamem, da bomo imeli po
                           novih volitvah bolj stabilno vlado; ni nobenih znakov za to. Namreč, te
                           možne pogoste menjave vlade bodo povzročile neverjetno fluktuacijo v
                           parlamentu. Fluktuacija bo še toliko bolj občutna, ker bo parlament
                           oziroma Državni zbor bistveno manj številen kot je sedanji. Poslanci se
                           bodo menjavali, nekateri bodo šli v vlado, prišli bodo povsem novi; potem
                           ko bo vlada padla, bodo po parih mesecih tisti novi poslanci ponovno
                           odšli in se bodo vrnili ministri iz "padle" vlade v parlament. Vlada in
                           parlament bi bila na ta način precej močno povezana, kar se mi zdi
                           nepotrebno.</p>
                        <p>In še ena zadeva je, ki bi jo bilo treba premisliti. Namreč, stranke bodo
                           po decembrskih volitvah imele izredno mnogo kvalitetnega kadra, ki ga ne
                           bodo uspele spraviti v Državni zbor. In kam bodo stranke s tem kadrom, če
                           ga ne bodo smele uporabiti za vlado? Toliko o problemu poslancev, ali so
                           lahko ministri ali ne.</p>
                        <p>Še beseda o tolikokrat omenjanem resorju varstva okolja oziroma
                           ministrstvu. Ne oziraje se na to, ali bo ministrstvo za varstvo okolja
                           samostojno ali bo vključeno v nek resor, pa je zelo važno, kako bomo
                           varstvo okolja uspeli vključiti kot skupno skrb vseh resorjev oziroma,
                           kako bomo uspeli to pomembno kulturno oz. narodno-gospodarsko težnjo
                           vključiti v delo vlade v celoti, ne oziraje se na to, koliko bo politična
                           oz. katera politika bo na oblasti. To je bolj bistveno kot pa to, ali
                           imamo poseben resor, ki je samo formalno prisoten, nima pa možnosti
                           oziroma ne dela tako, da bi bili lahko z njim zadovoljni. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Žagarju. Želi še kdo? Dr. Buser.</p>
                     </sp>
                     <sp who="#sp.BuserStanko">
                        <speaker>DR. STANKO BUSER:</speaker>
                        <p>Spoštovani, še majhen prispevek, zakaj naj bi bilo tudi ministrstvo za
                           kmetijstvo. Ne pozabimo tega, da kmetje pridelujejo hrano in vse ostalo.
                           Kmetje vidno vplivajo tudi na naše podeželje. Kdo nam ohranja naše
                           podeželje? To je vendar večinoma kmečko prebivalstvo in tega ne smemo
                           pozabiti. In to naj bo čisto majhen prispevek tistim, ki bodo razmišljali
                           o številu ministrstev, da je izredno pomembno tudi to - se pravi:
                           ohranjanje značilne slovenske krajine. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Besedo ima gospod Toplak.</p>
                     </sp>
                     <sp who="#sp.ToplakLudvik">
                        <speaker>DR. LUDVIK TOPLAK:</speaker>
                        <p>Spoštovane poslanke, spoštovani poslanci! Na moji prvi razpravi k temu
                           zakonu sem predlagal, da zbor sprejme predlog za izdajo tega zakona, ne
                           pa tudi osnutek. Moram reči, da sem imel danes po dopoldanski razpravi
                           vtis, da smo bližje skupaj. Sedaj me je razprava ponovno prepričala, da
                           so mnoga izhodiščna vprašanja močno odprta.</p>
                        <p>Prvo se postavlja ponovno vprašanje, ali je vlada tudi izvršilni organ
                           parlamenta ali je to nekaj popolnoma samostojnega. Teoretično gledano gre
                           za nekaj povsem različnih izhodišč glede t.i. državoslovja ali teorije
                           države. In naj mi nihče ne zameri - moram reči, da opažam, da gre za neko
                           dokaj zanimivo kontinuiteto, ki je (da tako rečem) v ljubljanski teoriji
                           države zelo močno prisotna, in to je italijanski vpliv. Da sem zelo
                           konkreten: ta italijanski vpliv je bil zelo močno navzoč tudi, ne da bi
                           to takrat priznali ali smeli glasno povedati, v Kardeljevi varianti
                           združenega dela, ko je v resnici šlo za korporativistični sistem. Saj to
                           vemo! Gospod Smole se temu posmehuje, ampak točno se ve, da je bila
                           takrat o tem močna razprava. In dejansko je v njegovem modelu večih
                           zborov, že pri tistem, ko smo imeli po letu 1962 družbeno-politični zbor
                           in socialno-zdravstveni zbor, je v resnici šlo za variante italijanskega
                           fašističnega korporativističnega modela;  mi smo rekli sicer samoupravno,
                           kakorkoli, dejansko pa je šlo za organizacijo, ki je bila po tistem
                           vzoru. In imam vtis, da tudi danes razprava sledi temu. Nasploh, že ko
                           smo govorili o proporcionalnem sistemu, za katerega vemo, da je
                           najmočnejši v Italiji, in ta nam je bil najbližje in smo ga tudi
                           akceptirali. Osebno sem tudi povedal in to mi praksa potrjuje, da
                           proporcionalni sistem nujno vodi v partitokracijo, ki je zelo blizu
                           vladavini mafije. In to je model, o katerem mi v resnici danes
                           razpravljamo. To je model, ki se vleče; tudi to je varianta. Saj poznamo
                           tiste sporazume med krščanskimi demokrati in komunisti iz leta 1949 in še
                           s kom drugim, ki je praktično trajal v Italiji do nedavnega. In da gre
                           tudi za podobne variante, ki so tudi možne, kot temu rečemo pragmatično,
                           kot temu eni rečejo pragmatično. Tako, da gre pri nas za teoretična
                           izhodišča dveh, pač v Evropi zelo zanimivih konceptov, ki sta v prvi
                           polovici tega stoletja bili izrazito dominantni. To je na eni strani
                           ekstremno levi, ki je pač imel svoje ime, in na drugi strani ekstremno
                           desni, ki je imel svoje ime. In v bistvu govorimo o moči utrjevanja neke
                           abstraktne države, neodvisno od demosa - pri tem mislim na demos-ljudstvo
                           in ne na demos kot demokratično opozicijo. Če govorimo o demokraciji,
                           mislim, govorimo o kraten, o vladanju, ne pa o ljudstvu, o demosu. In
                           imam vtis, da nas razprava vodi in nas pragmatično tudi pelje v neko zelo
                           zanimivo situacijo.</p>
                        <p>Toliko sem moral reči za začetek, ker sem prepričan, da se bo o tem
                           vodila razprava na drugih mestih in čez dve, pet, dvanajst let bodo v tem
                           smislu tudi kritizirali nas, kako smo pač nasedli določenim vplivom, ki
                           so pač bili. In prepričan sem, da je temu res. Zato se zelo močno
                           strinjam z gospodom Jankom Halbom in njegovo oceno stvari.</p>
                        <p>Ponoviti moram nekaj, besedo  "odgovornost". Ne strinjam pa se s tistimi,
                           ki mislijo, da za odgovornost ustavna določila že zadoščajo. Če bi temu
                           bilo tako, potem mi ne bi rabili v drugih zakonih vprašanja odgovornosti
                           in menim, da je vprašanje odgovornosti potrebno definirati. Tu namreč
                           izhajam iz nekega drugega razloga, ker izhajamo iz vprašanja, naslednje
                           temeljno vprašanje, ki je, ali je vlada politični ali strokovni organ,
                           ali je vlada, se pravi ali je samo politično odgovorna, ali je tudi
                           pravno definirani organ, ki bo tudi pravno definirano odgovoren. Osebno
                           se zavzemam za pravno definirano odgovornost vlade. Dalje. In pri tem
                           moram reči, da sem tudi danes obširno zagovarjal na delovni skupini in
                           bom tudi k temu ustrezno oblikoval amandma, ki bo zahteval, kjer bom
                           predlagal akcijo popularis vsakega državljana, vsakega  davkoplačevalca,
                           ki bo ocenil, da je minister njega s svojo odločbo ali vlada oškodovala,
                           in če bo ocenil, da javni tožilec ali javni pravobranilec kot organ
                           sankcije ni izpolnil svoje obveznosti v mejah svoje, z zakonom predpisane
                           obveznosti glede določitve ali ugotovitve odgovornosti kompetentnega
                           organa - in bom predlagal akcijo popularis in jo temu ustrezno definiral.
                           To sem tudi danes že povedal.</p>
                        <p>Dalje še glede - moram reči stavek - političnosti ministrov in vodilnih
                           funkcij. Osebno sem predlagal, da klasične državne tako imenovane
                           nepolitične službe, da njihovi šefi v bistvu tudi niso šefi strank, ker v
                           nasprotnem nas to vodi v partitokracijo. Nekateri so to razširili in sam
                           sem se s tem strinjal in se tudi strinjam, čeprav sem v svojem prvotnem
                           predlogu bil nekoliko skromnejši in sem predlagal nepolitične šefe samo
                           na klasične državne funkcije, kot so policija, pravosodje, obramba in
                           javne finance; in pri tem tudi vztrajam, ker v nasprotnem, to kar je že
                           bilo, nas vodi to v partitokracijo - da ne bi o tem več ponavljali in
                           argumentirali.</p>
                        <p>In še podpiram in osebno tudi vlagam amandma na predlagani sklep, da se
                           ustanovi ministrstvo za kmetijstvo, prostor in naravne resurse, kot je to
                           predlagal gospod Žarko Pregelj. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Repliko želi gospod Smole.</p>
                     </sp>
                     <sp who="#sp.SmoleJože">
                        <speaker>JOŽE SMOLE:</speaker>
                        <p>Dva stavka. Čudim se kolegu dr. Toplaku, da v razpravo o osnutku zakona o
                           vladi vnaša blatenje Edvarda Kardelja. <stage>(Smeh.)</stage> Smatram, da
                           je povsem neodgovorna trditev, da se je Edvard Kardelj pri koncipiranju
                           socialističnega samoupravljanja zgledoval po fašističnem korporativnem
                           sistemu.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Še ena replika, gospod Janez Kocijančič.</p>
                     </sp>
                     <sp who="#sp.KocijančičJanez">
                        <speaker>MAG. JANEZ KOCIJANČIČ:</speaker>
                        <p>Torej, jaz bi rekel nekaj podobnega kot je rekel kolega Smole. Mislim, da
                           so te vrste primerjave nespodobne, čeprav ne nasprotujem pravicI
                           posameznih kolegov, da se s temi vprašanji ukvarjamo ali ukvarjajo,
                           vendar naj to naredijo na način, ki je običajen, naj te primerjave
                           objavijo, naj objavijo elemente na eni in na drugi strani, ki so slični
                           in naj to dokumentirajo na znanstveni način ali na kakšen koli drugi
                           način. Mislim pa, da ob sprejemanju zakonov takih tez enostavno ni
                           dostojno dodajati.</p>
                        <p>Je bila pa izrečena tudi neka druga teza, ki je šla meni še bolj v nos,
                           če dovolite. To je tista teza o partitokraciji oziroma teza o vladavini
                           mafije. Za kaj gre? Sedaj, v zakonih so vedno izrečene neke zapovedi in
                           neke prepovedi. Prepoved, da naj ministri ali pa člani vlade ne bi bili
                           šefi strank, nek poskus, da bi se med strankami kot elementom izražanja,
                           institucionalnim elementom izražanja političnega interesa in vlado kot
                           političnim izvršilnim organom delala neka diareza, neka delitev, je v
                           bistvu za mene svetohlinska. Mi hočemo, da bi se ljudje ukvarjali s
                           politiko na način, da bi morali vse skozi prisegati, da se v bistvu s
                           politiko ne ukvarjajo. Po mojem mnenju je z logiko parlamentarne
                           demokracije mnogo bolj združljivo to, da so interesi transparentni, da se
                           ve, kdo je kdo in kaj kdo zastopa, kot pa tisti načini, kjer se vsakdo
                           dela lepega, dobrega, pametnega, širokega, v resnici pa to ni. Po mojem
                           mnenju je transparentnost interesov v parlamentarni demokraciji mnogo
                           pomembnejša kot pa neke takšne abstraktne klavzule, ki silijo ljudi,
                           posameznike, politične skupine, da se deklarirajo za nekaj kar v bistvu
                           niso.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Repliko ima  dr. Toplak, potem bomo pa, upam, glasovali.</p>
                     </sp>
                     <sp who="#sp.ToplakLudvik">
                        <speaker>DR. LUDVIK TOPLAK:</speaker>
                        <p>Samo v dveh stavkih kratko repliko. Repliko na repliko gospodu
                           Smoletu.</p>
                        <p>To kar sem povedal, piše v pravnem leksikonu "Savremena administracija"
                           pod oznako skupščina. To je tam v letih 1974. 1976, 1978, dve, tri izdaje
                           so bile.</p>
                        <p>Dalje, gospodu Kocijančiču glede stvari, glede izjave, da proporcionalni
                           sistem in koncentracija moči vodi v sodelovanje, v vladavino mafije, nas
                           učijo izkušnje. Ne bi o teh stvareh danes razpravljali, lahko pa bi se
                           pogovarjali kaj več, vsaj tako nas učijo izkušnje in mislim, da je
                           potrebno in kaže upoštevati izkušnje. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Še kdo? Če ne, preidemo na glasovanje. Ugotovimo navzočnost.
                              <stage>(45 navzočih.)</stage></p>
                        <p>Zdaj prehajamo na glasovanje o posameznih amandmajih na predloženo
                           poročilo; Smole, Grims in Balažic predlagajo smiselno isti amandma, in
                           sicer glasi: "Črta se tretja in četrta alinea 3. točke poročila delovne
                           skupine vseh treh zborov za pripravo predloga sklepov in stališč k
                           predlogu za izdajo zakona o Vladi Republike Slovenije z osnutkom
                           zakona."</p>
                        <p>Prosim, gospod Balažic. Samo malo, gospod Balažic ima k 6. točki še
                           ločeni amandma in bomo o njem posebej glasovali.</p>
                     </sp>
                     <sp who="#sp.BalažicMilan">
                        <speaker>MILAN BALAŽIC:</speaker>
                        <p>Lahko povem vse skupaj. Glede na to, da nisem eden od tistih, ki od
                           začetka postavi tezo, potem pa, bolj ko se razprava razvija bolj
                           ugotavlja da ima prav, se dam tudi prepričati, ker za mene tehtni
                           argumenti držijo; nastop dr. Bučarja me je v nekaterih smereh prepričal,
                           zato umikam tisto kar sem vložil. Vlagam zgolj amandma, da se tretja
                           alinea 3. točke črta, to je tista alinea, ki govori o tem, da predsedniki
                           strank ne bi smeli biti ministri.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Torej so trije predloženi amandmaji; enotna sta amandma
                           gospoda Smoleta in gospoda Grimsa.</p>
                        <p>Navzočnost smo ugotovili. Še prihajajo. Prosim, ugotavljamo navzočnost.
                              <stage>(46 navzočih.)</stage></p>
                        <p>Glasujemo o amandmaju: "črtata se tretja in četrta alinea 3. točke
                           poročila delovne skupine vseh treh zborov za pripravo", gre za točko, ki
                           glasi: "Ministri ne morejo biti vodje političnih strank" in "4. točka -
                           predsednik republike mora predlagati mandatarja le izmed poslancev
                           Državnega zbora s posledicami, določenimi v 14. členu zakona o
                           poslancih". Predlaga se, da se ti dve alinei črtata.</p>
                        <p>Ločeno želite? Dobro. Potem pa najprej o tretji alinei, kot predlaga
                           gospod Balažic. Navzočnost ugotovimo, da bo vse v redu. <stage>(46
                              navzočih.)</stage></p>
                        <p>Kdor je za to, da se črta tretja alinea, ki glasi: "Ministri ne morejo
                           biti vodje političnih strank."</p>
                        <p>Kdor je za, naj prosim glasuje. <stage>(33 poslancev.)</stage> Je kdo
                           proti? <stage>(7 poslancev.)</stage>  Se je kdo vzdržal? <stage>(4
                              poslanci.)</stage></p>
                        <p>Ugotavljam, da je predlog izglasovan; alinea iz poročila se črta.</p>
                        <p>Navzočnost se ni spremenila. Naslednji predlog amandmaja sta vložila
                           gospod Smole in Grims, ki predlagata, da se briše četrta alinea, ki
                           glasi: "Predsednik republike mora predlagati mandatarja le izmed
                           poslancev Državnega zbora s posledicami, določenimi v 14. členu." Prosim,
                           gospod Grims.</p>
                     </sp>
                     <sp who="#sp.GrimsBranko">
                        <speaker>BRANKO GRIMS:</speaker>
                        <p>Gospodje! Dovolj je bilo že argumentov "za" in "proti"; mislim, da smo si
                           vsi na jasnem, kaj je pred nami, ampak zavedajmo se ene zadeve.
                           Preprosto, vsaka papirnata omejitev ima tudi luknje; rešitev za tiste, ki
                           bi to luknjo hoteli izkoristiti je nakazal gospod Smole; nekdo lahko
                           deponira člansko izkaznico in v tem primeru te omejitve za njega ne
                           veljajo. (Pardon, to smo že izglasovali. Se opravičujem, računal sem, da
                           bomo vse naenkrat predlagali.)</p>
                        <p>Zadeva, ki sem jo hotel utemeljiti je preprosto samo v tem. Vsaka
                           papirnata omejitev ima luknjo. <stage>(Smeh.)</stage> Dobro gospodje,
                           vidim da nima smisla, da razpravljamo na to temo, očitno ta amandma ne bo
                           izglasovan, vendar prej ali slej se zavedajte, da ima parlament - nov ali
                           še sedanji - možnost to spremeniti in prepričan sem, da bo tudi to prišlo
                           na dnevni red. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Navzočnost se ni menjala.</p>
                        <p>Kdo je za to, da se briše tudi četrta alinea?</p>
                        <p>Kdor je za, naj prosim glasuje. <stage>(13 poslancev.)</stage> Je kdo
                           proti? <stage>(21 poslancev.)</stage>  Se je kdo vzdržal? <stage>(8
                              poslancev.)</stage></p>
                        <p>Ugotavljam, da z 13 glasovi za, 21 proti, 8 vzdržanimi predlog, da se
                           briše četrta alinea, ni izglasovan.</p>
                        <p>Predlagajo več amandmajev - vložili so jih: Hobič, Toplak, Nemanič, Žare
                           Pregelj in Halb - na 6. točko. Hobič in Nemanič predlagata konkretno,
                           Hobič sicer predlaga: Predlagam, da zbor sprejme sklep, da se omenjeno
                           poročilo pod točko 3. in 6. šesti odstavek razširi z ministrstvom za
                           kmetijstvo, gozdarstvo in prehrano. Mile Šetinc pa predlaga novo šesto
                           alineo, ki glasi: "Število članov vlade naj bo manjše od tistega iz
                           osnutka zakona." To ne nasprotuje, je v bistvu skladno, samo je bolj
                           generalno.</p>
                        <p>Dajmo prvo Šetinčevega na glasovanje. Ugotovimo navzočnost. <stage>(46
                              navzočih.)</stage> Predlog gospoda Šetinca, da se število ministrstev
                           zmanjša.</p>
                        <p>Kdor je za, naj prosim glasuje. <stage>(20 poslancev.)</stage> Je kdo
                           proti? <stage>(13 poslancev.)</stage>  Se je kdo vzdržal? <stage>(9
                              poslancev.)</stage></p>
                        <p>Ugotavljam, da predlog ni izglasovan.  20 za, 13 proti, 9 vzdržanih.</p>
                        <p>Zdaj pridejo konkretni predlogi, ki so si skladni. Hobič, Nemanič, Toplak
                           in Žare Pregelj predlagajo, da se ustanovi ministrstvo za kmetijstvo,
                           gozdarstvo. Oziroma razlika je - eni predlagajo samo kmetijstvo,
                           gozdarstvo in prehrano - drugi pa - prostor in naravne vire. Glasujemo
                           skupaj ali ločeno? Ločeno. Dobro.</p>
                        <p>Nemanič in Hobič predlagata konkretno: Kmetijstvo, gozdarstvo in
                           prehrano.</p>
                        <p>Navzočnost se ni spremenila. Kdor je za predlog gospoda Hobiča in
                           Nemaniča?</p>
                        <p>Kdor je za, naj prosim glasuje. <stage>(17 poslancev.)</stage> Je kdo
                           proti? <stage>(15 poslancev.)</stage>  Se je kdo vzdržal? <stage>(11
                              poslancev.)</stage></p>
                        <p>Ugotavljam, da predlog ni izglasovan.</p>
                        <p>Zdaj dajemo na glasovanje drugi predlog - Toplak in Žare Pregelj - ki
                           predlagata, da se določi ministrstvo za kmetijstvo, prehrano, prostor in
                           naravne vire.</p>
                        <p>Kdor je za, naj prosim glasuje. <stage>(20 poslancev.)</stage> Je kdo
                           proti? <stage>(18 poslancev.)</stage>  Se je kdo vzdržal? <stage>(5
                              poslancev.)</stage></p>
                        <p>Ugotavljam, da predlog ni izglasovan.</p>
                        <p>Zdaj pride še dodatno predlog gospoda Žareta Preglja, da se črta
                           ministrstvo za promet in zveze, ki je sicer pri njem bil vezan, da pa se
                           nadomesti ministrstvo za kmetijstvo in naravne vire.</p>
                        <p>Kdo je za to, da se  (Želite obrazložiti glas? Zdaj imamo samo
                           obrazložitev glasu.) briše ministrstvo za promet in zveze.</p>
                     </sp>
                     <sp who="#sp.ZagoženFranc">
                        <speaker>DR. FRANC ZAGOŽEN:</speaker>
                        <p>Ker prejšnji amandma ni bil sprejet bom glasoval proti vsem naslednjem in
                           proti osnutku. Mislim, da je bila narejena velika napaka. V konceptu ne
                           bi zakon o vladi nič spremenili, če bi dobili ministrstvo, ki je bilo
                           ravnokar predlagano - za prostor, okolje, naravne vire, kmetijstvo in
                           gozdarstvo. Jaz sem trdno prepričan zaradi tega, ker tistega amandmaja
                           nismo izglasovali, da bomo imeli velike težave, da ta zakon sploh
                           sprejmemo in osebno se bom potrudil, da bi pridobil večino v tem
                           parlamentu, da ta koncept v tem delu spremenimo. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Prosim. Glede promet in zveze. Kdo je za kdo je proti?
                           Oziroma kako in zakaj. Doktor Požarnik, bo obrazložil glas.</p>
                     </sp>
                     <sp who="#sp.PožarnikHubert">
                        <speaker>DR. HUBERT POŽARNIK:</speaker>
                        <p>Bolj proceduralno, toliko, da svojo dušo odrešim, predlagam, da tudi
                           daste na glasovanje to, kar sem predlagal, da je vendarle ministrstvo za
                           okolje in urejanje prostora.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Bom. Dr. Požarnik, pisnega predloga nima. Amandma naj bo pisno z velikimi
                           črkami, da bo razumljivo. Prosim, France Tomšič.</p>
                     </sp>
                     <sp who="#sp.TomšičFrance">
                        <speaker>FRANCE TOMŠIČ:</speaker>
                        <p>Hvala lepa. Spoštovane poslanke in poslanci! Mislim, da ministrstvo za
                           promet in zveze tlačiti v ministrstvo za gospodarstvo, to je velik
                           nesmisel, ki ga Evropa ne pozna. Specifika prometa in zvez, posebno v
                           bodoči Sloveniji, v Sloveniji naslednjih 10, 20 let ni samo za eno
                           ministrstvo, ampak bi lahko imela dva ministra dela, zato ne morem
                           glasovat za take nesmiselne predloge. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Na glasovanje dajem predlog gospoda Žareta Preglja, da se,
                           prvič: črta besede "ministrstvo za promet in zveze".</p>
                        <p>Obrazložiti glas? Prosim.</p>
                     </sp>
                     <sp who="#sp.PregeljŽarko">
                        <speaker>ŽARKO PREGELJ:</speaker>
                        <p>Glasoval bom za ta moj amandma ali dopolnilo, ker sem želel ohraniti čim
                           manjše število ministrstev in smatram, da je to ministrstvo del
                           gospodarstva. Če smo uspeli dokazovati, da ne rabimo varstva okolja, kjer
                           je dela za 10 vlad, ne 10 ministrstev, potem zlahka damo ministrstvo za
                           promet in zveze v gospodarstvo, tja kamor sodi.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Navzočnost se ni menjala.</p>
                        <p>Kdo je za predlog gospoda Preglja?</p>
                        <p>Kdor je za, naj prosim glasuje. <stage>(19 poslancev.)</stage> Je kdo
                           proti? <stage>(21 poslancev.)</stage>  Se je kdo vzdržal? <stage>(4
                              poslanci.)</stage></p>
                        <p>Ugotavljam, da predlog ni izglasovan.</p>
                        <p>Zdaj dajem na glasovanje še predlog gospoda Žareta Preglja, ki predlaga,
                           da se ustanovi ministrstvo za socialne zadeve, družino in
                           zaposlovanje.</p>
                        <p>Kdor je za, naj prosim glasuje. <stage>(17 poslancev.)</stage> Je kdo
                           proti? <stage>(11 poslancev.)</stage>  Se je kdo vzdržal? <stage>(13
                              poslancev.)</stage></p>
                        <p>Ugotavljam, da predlog ni izglasovan.</p>
                        <p>Sedaj še predlog gospoda Žareta Preglja, da se ministrstvu za zdravstvo
                           doda še resor varstvo okolja.</p>
                        <p>Kdor je za, naj prosim glasuje. <stage>(10 poslancev.)</stage> Je kdo
                           proti? <stage>(8 poslancev.)</stage> Se je kdo vzdržal? <stage>(10
                              poslancev od 46 navzočih.)</stage></p>
                        <p>Ugotavljam, da predlog ni izglasovan.</p>
                        <p>Še predlog gospoda Hobiča, Žorža in Gošnika, ki predlagajo, da se v
                           bistvu doda še beseda "okolje" vse skupaj kot predlaga dr. Zagožen, s
                           tem, da se doda šesti alinei še točka, ki glasi: Ministrstvo za
                           kmetijstvo, okolje, prostor in naravne vire. Gre za razlike v eni
                           besedi.</p>
                        <p>Kdor je za. Prosim, glas, gospod Podobnik.</p>
                     </sp>
                     <sp who="#sp.PodobnikMarjan">
                        <speaker>MARJAN PODOBNIK:</speaker>
                        <p>Glasoval bom za ta amandma in to iz razloga, ker sem prepričan, da bo
                           vlada oziroma koncept vlade brez resorja, ki bi pokrival to področje,
                           enostavno ne imel nobenega, po tem konceptu v vladi ne bi bilo nikogar,
                           ki bi dejansko ščitil nekatere naravne vire Slovenije, kmetijsko zemljo,
                           prostor, okolje, bi rekel v tem smislu tudi zdravo okolje in je vse
                           tempirano v smislu neke intenzivne industrijske in sicer gospodarske
                           rasti; podrejeno temu pa je vse, kar je vezano na zaščito slovenskih
                           naravnih virov. Menim, da je velika napaka, če tu ne postavimo nekega
                           enakovrednega razmerja. Ocenjujem tudi, da je odklanjanje takega predloga
                           posledica nekaterih stvari v času preteklih let in tudi v zadnjem obdobju
                           in različnih stališč posameznih strank in skupin glede nekaterih zadev na
                           področju kmetijstva, varstva okolja. Menim pa tudi, da bi bilo zelo
                           narobe, da bi to vplivalo na odločitev o tem, kakšna bo prihodnja vlada
                           tudi za daljše časovno obdobje. Zato bom glasoval za ta amandma in upam,
                           da bo tudi sprejet.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Prvo ugotovimo navzočnost. <stage>(46 navzočih.)</stage></p>
                        <p>Kdor je za amandma?</p>
                        <p>Kdor je za, naj prosim glasuje. <stage>(25 poslancev.)</stage> Je kdo
                           proti? <stage>(10 poslancev.)</stage>  Se je kdo vzdržal? <stage>(8
                              poslancev.)</stage></p>
                        <p>Ugotavljam, da je predlog izglasovan.</p>
                        <p>Sedaj je Požarnikov amandma brezpredmeten, ker je že vključen. Želite
                           ločeno amandma? Dobro. Zdaj je tu kontradikcija. Mi smo pred zborom o tem
                           amandmaju že glasovali in se od prejšnjega razlikuje za eno besedo.</p>
                        <p>Prosim, gre za nekaj, res je, tudi ustno je bilo povedano, ni pa bilo
                           pisno predloženo: gospod Vano Gošnik predlaga, in to je bilo ustno
                           rečeno, da se beseda "vzgoja" nadomesti z besedo "šolstvo".</p>
                        <p>Kdor je za, naj prosim glasuje. <stage>(36 poslancev.)</stage> Je kdo
                           proti? <stage>(1 poslanec.)</stage>  Se je kdo vzdržal? <stage>(5
                              poslancev.)</stage></p>
                        <p>Ugotavljam, da je predlog izglasovan.  </p>
                        <p>In sedaj predlog sklepa v celoti kakor ste ga prejeli z dopolnilnimi.
                           Prosim, dr. Hubert Požarnik.</p>
                     </sp>
                     <sp who="#sp.PožarnikHubert">
                        <speaker>DR. HUBERT POŽARNIK:</speaker>
                        <p>Torej jaz sem jasno predlagal glasovanje o tem, da se ustanovi posebno
                           ministrstvo samo za varstvo okolja in urejanje prostora in zato seveda
                           sedaj ne razumem, zakaj tega glasovanja ni, pa predlagam, da vendarle še
                           o tem predlogu glasujemo.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>V bistvu gre za to, da se izglasovan predlog za ministrstvo za
                           kmetijstvo, okolje, prostor in naravne vire v bistvu izdvoji iz tega, to
                           je razumeti amandma na amandma, po katerem se okolje opredeli za sebe in
                           sicer glasi: predlog gospoda Huberta Požarnika, ministrstvo za varstvo
                           okolja in urejanje prostora. Predlog dajem na glasovanje. Bistvo je v
                           kontradikciji, razumeti ga je pa lahko tudi kot amandma na prejšnji
                           amandma.</p>
                        <p>Kdor je za, naj prosim glasuje. <stage>(13 poslancev.)</stage> Je kdo
                           proti? <stage>(13 poslancev.)</stage>  Se je kdo vzdržal? <stage>(14
                              poslancev.)</stage></p>
                        <p>Ugotavljam, da predlog in izglasovan.</p>
                        <p>In sedaj dajem na glasovanje poročilo v celoti, z amandmaji na to
                           poročilo, kakor smo jih izglasovali. <stage>(46 navzočih.)</stage></p>
                        <p>Kdor je za, naj prosim glasuje. <stage>(36 poslancev.)</stage> Je kdo
                           proti? <stage>(8 poslancev)</stage>  Se je kdo vzdržal? <stage>(0
                              poslancev.)</stage></p>
                        <p>Ugotavljam, da je predlog dodatnega poročila - pravzaprav, to je
                           sklep.</p>
                        <p>Sedaj pa, prosim, samo nekaj. Prosim, sedite za pol minute. Kdor bo jutri
                           predvidoma odsoten, naj, prosim, pritisne na gumb zato, da vidimo, kdo od
                           vas bo tukaj, ker se jih je že toliko opravičilo, da se bojim, da sklic
                           jutrišnje seje ne bo sklepčen. Prosim. <stage>(pripomba iz
                              dvorane)</stage> Prosim, koga jutri predvidoma ne bo, kdo je zadržan?
                           20 od 46. Samo da povem,  veliko tistih ki jih sedaj ni tukaj, se je že
                           opravičilo. Mi smo, prosim minuto, najavili jutri nadaljevanje seje
                           zbora, mislim pa, da je potem brezpredmetno in bi preložili na drugo
                           sredo. Samo malo. Kdo se strinja, da bi bila seja drugo sredo?
                           Pritisnite, prosim, na gumb, kdor se s tem strinja. Mi smo v principu
                           nekoč rekli - vsako sredo in sedaj se je pokazalo to tako - prosim 29 jih
                           predlaga za drugo sredo in jaz se osebno  temu pridružujem ker se jih je
                           za jutri preveč opravičilo. Dobro. Nadaljevanje bo naslednjo sredo ob
                           10.00 uri tukaj. Hvala lepa.</p>
                     </sp>
                     <stage type="time">(SEJA JE BILA <time to="1992-10-14T18:24:00"
                           xml:id="stage.t.12">PREKINJENA DNE 14.10.1992 OB 18.24 URI</time> IN SE
                        JE <time from="1992-10-21T11:05:00" xml:id="stage.t.13">NADALJEVALA
                           21.10.1992 OB 11.05 URI</time>.)</stage>


                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Prehajam na 47. sejo zbora. Pri njej nam je ostalo nedokončanih nekaj
                           točk.</p>
                     </sp>
                  </div>
                  <div ana="#PAR.TDR" n="4">
                     <sp who="#sp.ToplakLudvik">
                        <p>Prehajamo na</p>
                        <p>
                           <title>4. TOČKO DNEVNEGA REDA</title>,</p>
                        <p>to je</p>
                        <p>PREDLOG ZAKONA O ODKUPU TERJATEV DO IRAKA IN ZVEZNE DIREKCIJE ZA PROMET
                           IN REZERVE IZDELKOV POSEBNEGA POMENA.</p>
                        <p>Predlog zakona je predložila v obravnavo Vlada Republike Slovenije.
                           Obravnavali so ga Odbor za proračun in javne finance kot matično delovno
                           telo (ki je predlog zakona v celoti podprl in se strinja z predlogom
                           predlagatelja, da zakon obravnavajo po hitrem postopku v dodatnem
                           poročilu z dne 21.9.1992 pa predlagal amandma k 1. členu), in Odbor za
                           splošnogospodarske zadeve, (ki predlaga amandma k 1. in 2. členu).
                           Zakonodajno pravna komisija tega do 14.10  še ni obravnavala. Poslanec
                           Gajšek je predlagal amandma k 3. členu. Predstavnik vlade k tej točki je
                           navzoč. Želi besedo? Prosim, Drago Kolman, svetovalec vlade v Ministrstvu
                           za finance.</p>
                     </sp>
                     <sp who="#sp.KolmanDrago">
                        <speaker>DRAGO KOLMAN:</speaker>
                        <p>Gospod predsednik, gospe in gospodje poslanci. Želim prav na kratko
                           povedati razloge za ta zakon. In sicer gre za naslednje. S tem zakonom na
                           nek način urejamo ali zaokrožujemo področja urejanja odnosov iz poslov,
                           ki so jih imela slovenska podjetja v Iraku preko zvezne direkcije za
                           rezerve izdelkov posebnega namena. Naj spomnim, da je bivša zvezna vlada
                           že v začetku leta 1991 predlagala zakonsko ureditev neizterljivih
                           terjatev do Iraka glede na to, da so bile v avgustu 90 leta uvedene
                           mednarodne sankcije proti Iraku, kar je imelo  za posledico, da so
                           postale te terjatve bolj ali manj neizterljive, in tak status imajo tudi
                           danes. Z zakonom bivše federacije v marcu leta 1991 je bilo določeno, da
                           se odkupijo terjatve do Iraka po stanju 31. december 1990. Ta zakon se je
                           nanašal na vse neplačane dospele terjatve. Zagotovljen ali predviden je
                           bil vir sredstev za odkup teh terjatev preko tako zvanega Jubmesa in
                           določeni so bili ostali pogoji odkupa teh terjatev, vključno z odkupom z
                           diskontom. Glede na znane razloge v lanskem letu je ta zakon bolj ali
                           manj neoperativen, zato izkazujejo slovenska podjetja, ki so bila
                           angažirana v poslih direktno ali indirektno z Irakom velike neizterjane
                           terjatve. Položaj pomembnih slovenskih podjetij je seveda zaradi tega
                           razloga zelo otežen glede na to, da so bile v veliki meri angažirana v
                           poslih tako z naslova namenske proizvodnje kakor seveda tudi po drugih
                           naslovih; predvsem se je tu angažirala  slovenska gradbena operativa in
                           strojegradnja.</p>
                        <p>Prejšnja slovenska vlada je že v marcu lanskega leta tudi z odlokom
                           skušala pomagati slovenskim podjetjem. In sicer je s posebnim odlokom
                           namenila 60 milijonov mark obveznic v obliki kreditiranja terjatev, ki
                           jih imajo slovenska podjetja do Iraka. Kot ste lahko ugotovili  iz
                           predlaganega zakona, se bo to začasno financiranje v obliki kreditiranja
                           poračunalo na način, kot je z zakonom, ki je predlagan, tudi
                           predvideno.</p>
                        <p>Zakon ureja odkup terjatev v obliki vzpostavitve javnega dolga, kajti
                           nesporno je, da republika nima sredstev ne v letošnjem proračunu, medtem
                           ko bo treba sredstva za poravnavo obveznosti iz naslova izdanih obveznic
                           zagotoviti v proračunih v prihodnjem in v naslednjih letih na način, kot
                           je določeno.</p>
                        <p>V  dosedanji razpravi na delovnih telesih skupščine je bilo danih več
                           pobud, tudi vloženih amandmajev za vsebinsko in tehnično operativno
                           razširitev tega zakona. Za vsebinske predloge smatramo seveda predloge,
                           ki se nanašajo na širitev spiska držav, za katere se smatra, da so posli
                           z njimi slabi, neizterljivi in da jih je treba zajeti tudi v predlaganem
                           zakonu. Dane so bile pobude in amandmaji, da se razširi to na bivšo
                           Sovjetsko zvezo, Kubo, Srbijo, Črno goro, tudi Angolo itd.</p>
                        <p>Nadalje so bili dani amandmaji, da se zajamejo vse terjatve in ne samo
                           dospele neplačane, da se odpravi odkup terjatev z diskontom, da se
                           odkupujejo ne samo terjatve, ampak tudi stanje zalog nedokončane
                           proizvodnje in podobno. Kar zadeva širitev spiska držav, vlada meni, da
                           razen v primeru Iraka oz. SDP in za Kubo ni mesta za širitev spiska držav
                           v tem zakonu in se pridružuje stališču, ki sta ga sprejela že dva zbora,
                           da se problem ostalih spornih držav ureja posebej, glede na to, da je
                           tudi konstrukcija predlaganega zakona, finančna konstrukcija takšna, da
                           ne omogoča pod temi pogoji, kot so predlagani, razširitev zakona še na
                           terjatve do ostalih držav. Predvsem je tu mišljena Sovjetska zveza,
                           Srbija in tudi Črna gora. Vlada sprejema amandma, da se zajamejo z
                           zakonom vse terjatve na dan, ki je z zakonom določen, ne samo dospele in
                           neplačane, medtem ko nasprotuje amandmaju, da se črta diskont oz., da se
                           kot terjatev smatra tudi nedokončana proizvodnja na zalogi. Vsebinska
                           obrazložitev teh amandmajev, ki jih vlada sprejema oz. katerih ne
                           sprejema, ste pa prejeli z dopisom republiške vlade.</p>
                        <p>Predlagam, da ta zakon podprete v predlagani vsebini z amandmaji, ki jih
                           tudi vlada podpira. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa, gospodu Kolmanu, ki je v imenu predlagatelja podal uvodno
                           besedo. Želijo besedo poročevalci delovnih teles? Poročevalci delovnih
                           teles? Če ne, odpiram razpravo. Prosim, dr. Šešerko.</p>
                     </sp>
                     <sp who="#sp.ŠešerkoLeo">
                        <speaker>DR. LEO ŠEŠERKO:</speaker>
                        <p>V obrazložitvi predstavnika Vlade smo videli, da je stališče vlade, naj
                           se rešuje tista podjetja, ki so delala za Irak, ostalih pa ne. V tem
                           sicer gotovo je neka logika, ker razširitev veljavnosti tega zakona tudi
                           na podjetja, ki imajo neizterjane račune do podjetij, recimo, v Srbiji in
                           drugih jugoslovanskih republikah, bi ta zakon tako razširila, da bi
                           postal v bistvu brez brežen; ta problematika je preširoka. Jaz želim tu
                           opozoriti na sodelovanje z Angolo. In sicer je Splošna plovba iz Pirana v
                           podobnih aranžmajih kot so ti z Irakom; ima neplačanih računov v višini
                           17 milijonov 248 tisoč ameriških dolarjev. To sodelovanje je potekalo v
                           bistvu na isti način, ali če hočete na podoben način v povezavi z zvezno
                           direkcijo za promet in rezerve. Ta neplačani račun ogroža to podjetje, ki
                           ga vsi dobro poznate, zato jaz predlagam, da se vključi med države, ki so
                           navedene, še Ljudska republika Angola oz. Angola, ker v nasprotnem
                           primeru bo ta zakon rešil nekatera podjetja, ki so zagotovo rešitve
                           potrebna, izpustil bo pa Splošno plovbo, ki je za slovensko gospodarstvo
                           in slovenski nacionalni interes eno zelo pomembnih podjetij, in ustvaril
                           neke vrste diskriminacijo pri reševanju teh podjetij, ki niso samo po
                           svoji krivdi zašla v ta neprijeten položaj, ampak tudi po državni
                           politiki izpred treh, štirih let. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa dr. Šešerku. Želi še kdo razpravo? Če ni več razpravljalcev,
                           preidemo na glasovanje. Najprej o amandmajih. Mi moramo ugotoviti, da je
                           bilo vloženih več amandmajev. Najprej amandma k naslovu zakona, kjer se
                           predlaga, da se v naslovu zakona za besedo "Irak" doda beseda "Kuba".
                           Predlagatelj je Vlada Republike Slovenije.</p>
                        <p>Preidemo na glasovanje. Ugotovimo navzočnost. <stage>(42
                              navzočih.)</stage></p>
                        <p>Kdo je za amandma vlade, da se v prvi amandma doda Kuba?</p>
                        <p>Kdor je za, naj prosim glasuje. <stage>(27  poslancev.)</stage> Je kdo
                           proti? <stage>(1  poslanec.)</stage>  Se je kdo vzdržal? <stage>(11
                               poslancev.)</stage></p>
                        <p>Ugotavljam, da je amandma izglasovan.</p>
                        <p>Preidemo na glasovanje glede drugega amandmaja, kjer se predlaga, da se
                           doda v naslovu poleg Iraka tudi Ljudska republika Angola. Ker se
                           navzočnost menja, prosim, da ponovno ugotovimo navzočnost. <stage>(42
                              navzočih.)</stage> Eden je šel, drugi prišel. Prosim, mi sledite?
                           Gospod Pregelj ima besedo. Amandma, da se doda Ljudska republika Angola
                           je vložil predlagatelj Peter Bekeš.</p>
                     </sp>
                     <sp who="#sp.PregeljŽarko">
                        <speaker>ŽARKO PREGELJ:</speaker>
                        <p>Spoštovani! Glasoval bom za ta amandma, ker bi s tem v bistvu uredili del
                           gospodarstva, ki se dobesedno tiče pomorskega dela slovenskega
                           gospodarstva in, kot vsi veste, je to predvsem prevozništvo, pomorsko
                           gospodarstvo v hudi krizi in te dajatve bi jim trenutno za tole obdobje
                           nekako dovolile še plavati na vodi. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Vsebinsko enak amandma je dodal tudi g. Žorž k prvemu
                           členu.</p>
                        <p>Navzočnost se je ponovno spremenila. Ugotovimo navzočnost. <stage>(45
                              navzočih poslancev.)</stage> Kdo je za predlog amandmaja?</p>
                        <p>Kdor je za, naj prosim glasuje. <stage>(32 poslancev.)</stage> Je kdo
                           proti? <stage>(Nihče.)</stage>  Se je kdo vzdržal? <stage>(10
                               poslancev.)</stage></p>
                        <p>Ugotavljam, da je amandma izglasovan.</p>
                        <p>In sedaj preidemo na amandmaje k 1. členu, kjer se predlaga, da se v prvi
                           vrstici 1. člena se za besedo "odkup" črta beseda "dospelih".
                            Predlagatelj je Vlada Republike Slovenije odbor podpira.</p>
                        <p>Navzočnost se ni menjala. Kdo je za?</p>
                        <p>Kdor je za, naj prosim glasuje. <stage>(39  poslancev.)</stage> Je kdo
                           proti? <stage>(Nihče.)</stage>  Se je kdo vzdržal? <stage>(3
                               poslanci.)</stage></p>
                        <p>Ugotavljam, da je amandma izglasovan.</p>
                        <p>Drugi amandma k istemu 1. členu predlaga, da se v drugi vrsti 1. člena za
                           besedo "Beograd" doda besedilo "ter terjatve do Kube v okviru kreditne
                           linije po meddržavnem sporazumu med Kubo in nekdanjo SFRJ." Predlagatelj
                           tega amandmaja je Vlada Republike Slovenije in Odbor za proračun in javne
                           finance.</p>
                        <p>Kdor je za, naj prosim glasuje. <stage>(37   poslancev.)</stage> Je kdo
                           proti? <stage>(1  poslanec.)</stage>  Se je kdo vzdržal? <stage>(6
                               poslancev.)</stage></p>
                        <p>Ugotavljam, da je amandma izglasovan.</p>
                        <p>In sedaj pridemo na tretji amandma k 1. členu, kjer se predlaga, da se za
                           besedo "Beograd" doda naslednje besede: "vendar samo za terjatve, ki so
                           vezane na posle z Irakom." Predlagatelj je Odbor za splošno gospodarske
                           zadeve. Vlada ne sprejema, ker je v nasprotju z dosedaj sprejetim
                           glasovanjem. Kdo je za amandma?</p>
                        <p>Kdor je za, naj prosim glasuje. <stage>(16  poslancev.)</stage> Je kdo
                           proti? <stage>(16  poslancev.)</stage>  Se je kdo vzdržal? <stage>(8
                               poslancev.)</stage></p>
                        <p>Ugotavljam, da amandma ni izglasovan.</p>
                        <p>In s tem konsistentno k prejšnjemu amandmaju.</p>
                        <p>4. amandma, k istemu členu predlaga, da se 1. členu doda drugi odstavek,
                           ki se glasi: "S tem zakonom se ureja tudi odkup neplačanih terjatev do
                           Republike Angole", ki ga je vložil Peter Bekeš. Če se gospod Žorž
                           strinja. G. Žorž je dodal naslednji amandma, kjer pravi: "S tem zakonom
                           se ureja tudi odkup republiških terjatev do republike Angole;" isto
                           identično. Gre za različno besedo: "neplačanih" terjatev Republike Angole
                           - po  gospodu Bekešu in pa "republiških terjatev do Ljudske republike
                           Angole". Se strinja s spremembo, da velja "neplačanih terjatev"? Da?</p>
                        <p>Kdo je za amandma, združili smo 4. in 5. amandma Bekeša in Žorža.</p>
                        <p>Kdor je za, naj prosim glasuje. <stage>(27   poslancev.)</stage> Je kdo
                           proti? <stage>(7 poslancev.)</stage> Se je kdo vzdržal? <stage>(5
                               poslancev.)</stage></p>
                        <p>Ugotavljam, da amandma je izglasovan.</p>
                        <p>Prehajamo na amandmaje k 2. členu, kjer se predlaga, da se v prvi vrsti
                           drugega člena za besedo "za" črta beseda "dospele". Predlagatelj je Vlada
                           Republike Slovenije.</p>
                        <p>Kdor je za, naj prosim glasuje. <stage>(41 poslancev.)</stage> Je kdo
                           proti? <stage>(1  poslanec.)</stage> Se je kdo vzdržal? <stage>(2
                              poslanca.)</stage></p>
                        <p>Ugotavljam, da je amandma izglasovan.</p>
                        <p>Drugi amandma k istemu 2. členu predlaga, da se za besedami
                           "investicijska dela" vrinejo besede "kakor tudi nedokončane proizvodnje".
                           Predlagatelj je Odbor za splošno gospodarske zadeve. Vlada ga ne podpira.
                                    </p>
                        <p>Kdor je za, naj prosim glasuje. <stage>(4 poslanci.)</stage> Je kdo
                           proti? <stage>(10 poslancev.)</stage> Se je kdo vzdržal? <stage>(21
                               poslancev.)</stage></p>
                        <p>Ugotavljam, da amandma ni izglasovan.</p>
                        <p>Amandma k 3. členu. Prvi amandma predlaga, da se drugi stavek črta.
                           Predlagatelj je Janez Gajšek. Vlada ga ne podpira.</p>
                        <p>Kdor je za, naj prosim glasuje. <stage>(6 poslancev.)</stage> Je kdo
                           proti? <stage>(16 poslancev.)</stage> Se je kdo vzdržal? <stage>(16
                              poslancev.)</stage></p>
                        <p>Ugotavljam, da amandma ni izglasovan.</p>
                        <p>In sedaj dajmo na glasovanje zakon v celoti z amandmaji, kakor smo jih
                           izglasovali. Ugotovimo navzočnost. Navzočnost ugotavljamo prosim.
                              <stage>(43 poslancev.)</stage></p>
                        <p>Kdor je za, naj, prosim, glasuje. <stage>(41 poslancev.)</stage> Je kdo
                           proti? <stage>(1  poslanec.)</stage> Se je kdo vzdržal? <stage>(2
                              poslanca.)</stage></p>
                        <p>Ugotavljam, da je zakon z amandmaji, kakor smo jih izglasovali
                           izglasovan; 41 za, eden poti in dva vzdržana.</p>
                        <p>In sedaj bi predlagal še, da imenujemo 5-člansko delovno skupino za
                           usklajevanje k temu zakonu. Pardon, se opravičujem, smo jo že imenovali.
                           Hvala, bomo našli. Res je, hvala lepa.</p>
                        <p>Odbor za splošno gospodarske zadeve (hvala, da ste opozorili) predlaga
                           dodatni sklep, da Družbenopolitični zbor Skupščine Republike Slovenije
                           zadolžuje Vlado Republike Slovenije, da v okviru realnih možnosti tudi za
                           zadeve, za katere se vlagajo nekateri amandmaji v zvezi z odkupom
                           neplačanih terjatev iz poslov v bivši Sovjetski zvezi in Kubi ter
                           terjatev iz naslova odvzetega premoženja s strani Srbije in Črne gore
                           izven obravnavanega zakona poišče rešitve in pripravi v roku enega meseca
                           predpise, ki bodo neposredno in ločeno reševali problematiko odkupa
                           terjatev slovenskih podjetij.</p>
                        <p>Prosim, gospod Tone Anderlič.</p>
                     </sp>
                     <sp who="#sp.AnderličTone">
                        <speaker>TONE ANDERLIČ</speaker>
                        <p>: Odbor je sprejel ta predlog sklepa na osnovi predlogov, ki so bili
                           podani v razpravi ob osnutku in na samem odboru, kajti smatralo se je, da
                           tako Kuba kot tudi nekatere druge stvari, danes je prišla Angola, ne bodo
                           prišle v ta zakon in naj se za te stvari tudi išče možnost razreševanja
                           te situacije (in najbrž so še kakšne stvari, ki niso bile v obravnavi) in
                           naj vlada naredi nek napor za to, da se to uredi. Konkretno pa bi tukaj
                           črtali Kubo, ker je Kuba že vključena, drugo naj pa ostane tako kot
                           je.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa.</p>
                        <p>Skratka, da se predlog prej prečitanega sklepa spremeni tako, da se briše
                           besedi "Kubi ter". Pardon, da se črta besedi "in Kubi".</p>
                        <p>Ugotovimo navzočnost. <stage>(Navzočih 44 poslancev.)</stage></p>
                        <p>Tako spremenjen sklep dajem na glasovanje.</p>
                        <p>Kdor je za, naj prosim glasuje. <stage>(39 poslancev.)</stage> Je kdo
                           proti? <stage>(2  poslanca.)</stage> Se je kdo vzdržal? <stage>(2
                              poslanca.)</stage></p>
                        <p>Ugotavljam, da je z 39 za, 2 proti in 2 aktivno vzdržanima predlog tako
                           spremenjenega dodatnega sklepa izglasovan.</p>
                        <p>In sedaj prosim 5-člansko komisijo za usklajevanje. Prosim. Žorž, dobro.
                            Pregelj Žare, Janez Kopač, Tone Anderlič, Izidor Rejc. Tu pripominja
                           gospod podpredsednik, da sta Kopač in Anderlič iz iste stranke in, da to
                           pač ni v skladu z dogovorjenim principom. Dodatni predlog? Če ne, dobro,
                           zmenjeno.  Še enkrat dajem predlog na glasovanje. To so: Žorž, Žarko
                           Pregelj, Janez Kopač, Tone Anderlič in Izidor Rejc. Kdo je za tako
                           delovno skupino?</p>
                        <p>Kdor je za, naj prosim glasuje. <stage>(42 poslancev.)</stage> Je kdo
                           proti? <stage>(Nihče.)</stage> Se je kdo vzdržal?
                           <stage>(Nihče.)</stage></p>
                        <p>Ugotavljam, da je predlog soglasno izglasovan.</p>
                     </sp>
                  </div>
                  <div ana="#PAR.TDR" n="6">
                     <sp who="#sp.ToplakLudvik">
                        <p>In sedaj prehajamo na</p>
                        <p>
                           <title>6. TOČKO DNEVNEGA REDA, to je PREDLOG ZAKONA O RATIFIKACIJI
                              SPORAZUMA MED VLADO REPUBLIKE SLOVENIJE IN VLADO REPUBLIKE MADŽARSKE O
                              UKINITVI VIZUMOV</title>.</p>
                        <p>Predlog zakona je predložila v obravnavo Vlada Republike Slovenije.
                           Obravnavali sta ga Komisija za mednarodne odnose (ki soglaša z navedenim
                           predlogom zakona in predlaga zborom Skupščine Republike Slovenije, naj
                           sprejme predlog zakona o ratifikaciji sporazuma med Vlado Republike
                           Slovenije in Vlado Madžarske o ukinitvi vizumov.) in Zakonodajno-pravna
                           komisija. Predstavnik vlade k tej točki želi besedo? <stage>(Ne.)</stage>
                           Želijo besedo poročevalci delovnih teles? <stage>(Ne.)</stage> Odpiram
                           razpravo. <stage>(Ni razprave.)</stage> Hvala.</p>
                        <p>Če ni razprave, dajem na glasovanje predlog zakona o ratifikaciji
                           sporazuma med Vlado Republike Slovenije in Vlado Republike Madžarske o
                           ukinitvi vizumov.</p>
                        <p>Ugotovimo navzočnost. <stage>(40.)</stage> Napaka. Prosim, ponovno
                           navzočnost. <stage>(39.)</stage> Ni res, eden je prišel. Prosim ponovno
                           ugotavljamo navzočnost. V dvorani je 41 poslancev, če ne 42. Ugotavljamo
                           navzočnost. - Jaz vidim poslanca, ki zdaj ni pritisnil na gumb. -
                              <stage>(43 navzočih.)</stage> Kdo je za zakon?</p>
                        <p>Kdor je za, naj prosim glasuje. <stage>(41 poslancev.)</stage> Je kdo
                           proti? <stage>(1 poslanec.)</stage>  Se je kdo vzdržal? <stage>(1
                               poslanec.)</stage></p>
                        <p>Ugotavljam, da je z 41 za, 1 proti in 1 vzdržanim zakon izglasovan.</p>
                        <p>Zaključujemo 6. točko.</p>
                     </sp>
                  </div>
                  <div ana="#PAR.TDR" n="7">
                     <sp who="#sp.ToplakLudvik">
                        <p>Prehajamo na</p>
                        <p>
                           <title>7. TOČKO DNEVNEGA REDA: PREDLOG ZAKONA O OBRESTNI
                           MERI</title>.</p>
                        <p>Predlog zakona v Družbenopolitičnem zboru je predložil v obravnavo
                           poslanec Ludvik Toplak, v Zboru občin Franci Feltrin in v Zboru
                           združenega dela Franc Anton Horvat. Obravnavala sta ga Odbor za kreditno
                           monetarni sistem in politiko kot matično delovno telo (ki je obravnavo
                           navedenega zakona odložil s sklepom in naložil predlagateljem zakona, da
                           z Vlado Republike Slovenije v roku 14 dni skupaj pripravijo predlog
                           zakona. Odbor za kreditno monetarni sistem je predlog zakona ponovno
                           obravnaval na seji 14.10.1992 in predlagal, da ga zbori obravnavajo.) in
                           Zakonodajno-pravna komisija. Vlada Republike Slovenije še ni poslala
                           mnenja. Predlagatelj Ludvik Toplak je vložil amandma k  1., 2., 3., 4.,
                           5., 6. in 8. členu predloga zakona. Gre za redakcijske amandmaje in
                           besedo ima predlagatelj.</p>
                     </sp>
                     <sp who="#sp.ToplakLudvik">
                        <speaker>DR. LUDVIK TOPLAK:</speaker>
                        <p>Spoštovane poslanke in poslanci!</p>
                        <p>V mesecu decembru leta 1991 smo obravnavali obresti in sicer zakon o
                           zamudnih obrestih. Takrat je zbor sprejel dodatni sklep, kjer je zavezal
                           vlado, da bi v roku 30 dni predložila predlog sistemske rešitve obrestne
                           mere. Ker kljub urgenci tega ni bilo, so predlagatelji v mesecu aprilu
                           vložili predlog za izdajo z osnutkom. Zbori skupščine so sprejeli predlog
                           za izdajo z osnutkom s tem, da so naročili predlagateljem, da ob
                           sodelovanju z vlado pripravijo predlog zakona. Predlagatelji so široko
                           zasnovali razpravo, tako ob sodelovanju z vlado, kakor tudi s strokovnimi
                           inštitucijami ter organizirali več širše zasnovanih razprav, kamor so
                           bili povabljeni tudi predstavniki vlade. Tako je s klubom finančnikov v
                           Ljubljani v mesecu juliju bila obširna razprava. Klub finančnikov in
                           ekonomistov, v glavnem finančnih direktorjev slovenskih podjetij, je s
                           pomislekom enega udeleženca odločno podprl predlagani tekst. Ponovno je
                           bilo organizirano širše strokovno posvetovanje na Ekonomski fakulteti,
                           kjer so zlasti ekonomisti (več sto udeležencev) praktično enoglasno
                           podprli predlog zakona, kakor je bil predložen, s široko, širše zasnovano
                           razpravo. Ugotovljeno je bilo zlasti, da takoimenovana neproduktivna
                           distribucijska koalicija, ki ustvarja visoke in povzroča in v glavnem
                           diktira visoko obrestno mero, vodi v ekonomsko pogubo ustvarjalno
                           ekonomijo, pri čemer se je zreducirala razprava med strokovnjaki
                           ekonomisti različnih usmeritev, da gre za vprašanje ali gre za
                           gospodarski genocid ali suicid.</p>
                        <p>Inštitut za gospodarsko pravo je sklical strokovni posvet, kjer so
                           povabili zlasti praktične pravnike iz gospodarstva ter gospodarske
                           sodnike. Predlog zakona je bil smiselno soglasno potrjen s pripombami,
                           redakcijskimi, ki so jih predlagatelji predložili cenjenemu zboru kot
                           redakcijske amandmaje na zakon in predlagatelji predlagajo zboru, da jih
                           sprejme.                </p>
                        <p>Ponovno se je v širši sestavi, tudi v navzočnosti ministrov, vodila
                           razprava na pravniškem srečanju, kjer je preko 400 pravnikov različnih
                           specialnosti in strok praktično enoglasno zakon z amandmaji potrdilo,
                           zlasti z vidika lastninjenja. Poudarjeno je bilo predvsem, da visoke
                           obresti, ki imajo vse elemente oderuštva, nažirajo substanco, kapital
                           delajo zaradi neprofitnosti, zaradi izgub ga razvrednotijo na trgu, tržno
                           ceno znižujejo, kar povzroča ne samo številne stečaje in s tem povezane
                           socialne in gospodarske probleme v deželi ter dodatno obremenjuje
                           proračun z negospodarskimi bremeni, ampak so poudarili predvsem, da gre
                           na škodo lastninjenja predvsem delavcev, ki so ta kapital soustvarjali po
                           predloženem zakonu o lastninjenju podjetij, ki je na dnevnem redu zborov
                           Skupščine za naslednjo sejo. Zato so tudi menili, da bi bilo potrebno ta
                           zakon sprejeti še pred zakonom o lastninjenju.</p>
                        <p>Predlagatelji so se sestali tudi posebej na dveh nadaljevanjih s
                           predstavniki vlade in ugotovljeno je bilo, da so predlagatelji in vlada v
                           principu na tem sestanku ostali vsak na svojem.</p>
                        <p>Široka razprava o tem zakonu je bila predvsem v Zboru združenega dela,
                           kjer pa moram poudariti, da ves material poslancem ni bil razdeljen. Ker
                           je na poročilu, delovnem poročilu o sestankih predlagateljev z vlado
                           pisalo "Zapis z delovnih sestankov" in so ocenili v Zboru združenega
                           dela, da to ni uradni dokument, ker piše "zapis" in ne piše "poročilo".
                           Tudi naknadno dostavljeno "poročilo" s teh sestankov ni bilo poslancem
                           razdeljeno in Zbor združenega dela zakonskega predloga ni sprejel. Zbor
                           občin, kjer je bila široko predstavljena celovita in koncepcija in
                           razprava in stališča, je zakonski predlog izglasoval.</p>
                        <p>Spoštovane poslanke in poslanci, kot predlagatelj osebno ocenjujem, da
                           gre za gospodarsko zelo pomemben zakonski tekst; tako s pravnega,
                           ekonomskega, kakor tudi socialno političnega vidika. Z ekonomskega vidika
                           je vsestransko utemeljen, ker bi vrnil ustvarjalni ekonomiji vzpodbudo in
                           jo naredil, da tako rečemo, tudi primerljivo, konkurenčno z drugimi
                           ekonomijami v Evropi. S pravnega je nesporno ugotovljeno, da, poudarjam,
                           vsi pravni sistemi to tematiko pravno regulirajo. Pravna regulativa je
                           različna. V mnogih deželah je ta stvar urejena v takoimenovanih civilnih
                           kodeksih, kot je na primer nekoč ODZ. V nekaterih deželah je ta stvar
                           regulirana s posebnimi zakoni, reče se zakoni proti oderuštvu, kot je na
                           primer imela Avstrija po 1868 letu. V nekaterih deželah je ta stvar
                           določena z monetarnimi predpisi tako, da določa eskontno stopnjo plus na
                           primer 4, 5, 6 %. V nekaterih deželah to stvar ureja sodna praksa, tako
                           na primer zadnja desetletja zlasti v gospodarsko stabilnih deželah tržne
                           ekonomije, kot je na primer Avstrija, Italija, Nemčija. Sodna praksa
                           namreč določa, kje so limiti oderuštva in praviloma na primer v Avstriji
                           je limit oderuštva 16 do 18 % obrestna mera na leto, odšteta inflacija 4
                           %, kar pomeni vse kar je nad 12 % ali v določenih primerih 14, se šteje
                           kot oderuštvo. V Italiji je ta razlika nekoliko drugačna glede na
                           drugačno inflacijsko stopnjo.</p>
                        <p>Pomisleki vlade, da gre za administrativno regulativo, moram reči, da ne
                           držijo, ker gre za klasičen civilni zakon; kakor vsi drugi civilni
                           zakoniki to stvar tudi urejajo s civilnimi predpisi. Gre za podporo
                           naravnemu ekonomskemu zakonu, ki ga civilni zakoniki samo povzemajo. Gre
                           za naravno ekonomsko pravilo v tržnih ekonomijah vseh časov, da obrestna
                           mera ne sme biti višja za nedelo od profitne stopnje realno ustvarjalne
                           ekonomije, kjer se profit ustvarja.</p>
                        <p>Z moralnega vidika je zakon šteti kot v skladu z moralno vrednostnimi
                           predstavami zlasti evropske pravne kulture in prave civilizacije.</p>
                        <p>Predlagam cenjenemu zboru, da zakon s predloženimi amandmaji
                           redakcijskega značaja izglasuje. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Besedo imajo poročevalci delovnih teles in vlade; najprej najbrž
                           vlade.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Gospod Stanko Debeljak, namestnik ministra za finance.</p>
                     </sp>
                     <sp who="#sp.DebeljakStanko">
                        <speaker>STANKO DEBELJAK:</speaker>
                        <p>Gospod predsednik, gospe in gospodje poslanci! Predlagatelj zakona je v
                           uvodu tudi povedal, da Vlada ni pripravila mnenja k temu zakonu. To je
                           res in to iz razloga, ker ta predlog zakona ni bil napisan v skladu s
                           sklepi zborov, da predlog zakona pripravijo predlagatelji v sodelovanju z
                           vlado. Ta predlog zakona, ki je zdaj predmet obravnave - jaz sem že pri
                           točki dnevnega reda nasprotoval, da se to vključi na dnevni red - pa je
                           predlog, ki so ga sestavili predlagatelji brez sodelovanja predstavnikov
                           vlade. Mi smo sicer imeli tri razgovore s predlagatelji in ste tudi
                           dobili zapis in moram povedati, da po razgovorih, ki smo jih imeli smo
                           seveda ostali vsak na svojem stališču, vendar smo predlagali, da
                           predlagatelji zakona v sodelovanju z vlado in s predstavniki monetarne
                           oblasti pripravijo usklajen predlog zakona. Žal, predlagatelji vztrajajo
                           pri tem predlogu, ki so ga že napisali in ta je tudi danes predmet
                           obravnave.</p>
                        <p>Tako kot je vlada že pri obravnavi predloga za izdajo zakona z osnutkom
                           nasprotovala temu zakonu, ima iz istih razlogov tudi pomisleke in
                           nasprotuje temu predlogu zakona, ker meni, da se s tem zakonom stvari
                           administrativno rešujejo na netržen način, da se s tem zakonom odpravlja
                           posledice, ne pa vzrok za visoke obresti in da zato ni pričakovati, da bi
                           bili doseženi zaželeni rezultati s tem zakonom. Zato je vlada v skladu z
                           ekonomsko politiko sprejela ukrepe iz lastne pristojnosti za znižanje
                           obrestnih mer (in se je tudi na medbančnem trgu obrestna mera že znižala
                           od preko 30 na 17, 18 %, tudi splošni nivo obrestnih mer v bankah pada),
                           prav tako pa je vlada pripravila dva osnutka, dva predloga zakona in
                           sicer zakon o razreševanju neizplačanih deviznih hranilnih vlog in zakon
                           o garanciji za obveznice, ki jih izdaja Agencija za sanacijo bank in s
                           tem vsebinsko načenja problem previsokih obrestnih mer. To pomeni, da
                           vlada z vsebinskimi ukrepi želi znižati res previsoke obrestne mere in je
                           prepričana, da s takim zakonom kot je danes, ne bomo uspeli znižati
                           obrestnih mer.</p>
                        <p>Ne glede na to, pa moram povedati, da smo pri razgovorih s predlagatelji
                           bili mnenja, da bi vsebino 1. člena bilo potrebno oblikovati kot
                           dopolnitev sedanjega zakona o obligacijskih razmerjih, kjer bi se
                           določila višina obrestne mere za nepogodbene obrestne mere in kjer bi se
                           določili tudi kriteriji za oderuške obrestne mere. To je vsebina in to
                           imajo predlagatelji prav, da je ta materija v svetu urejena, vendar to se
                           nanaša na te obresti, ne pa na pogodbene obresti. In po ugotovitvah ne
                           drži, da imajo vse države obrestne mere z zakoni določene. Jaz sem
                           pogledal civilni zakonik za Italijo in ugotovil, da ima v členu 1284,
                           predpisano do nedavnega 5 % obrestno mero, dve, tri leta od tega pa so to
                           obrestno mero dvignili na 10 % za primere, ko niso pogodbeno dogovorjene
                           obrestne mere, ne pa da je to limit za obrestno mero, ki velja na
                           italijanskem trgu. Glede oderuških obresti pa italijanski civilni zakonik
                           nima nobenih posebnih določil. Podobno velja tudi v drugih državah. Kot
                           vam je znano, v zadnjem tem zlomu denarnega sistema je Švedska povišala
                           obrestno mero celo na 500, 700 in se potem vrnila, to pomeni, da tudi če
                           imajo v nekem zakonu limitirano obrestno mero, v praksi tega ne izvajajo
                           in se v praksi obrestna mera prilagaja ponudbi in povpraševanju, se pravi
                           gibanju na denarnih trgih.</p>
                        <p>Podobno mnenje, kot ga ima vlada v zvezi z tem zakonom ima tudi Banka
                           Slovenije in je na sestanku, to ste iz zapisa videli, tudi zavrnila tak
                           zakon in ga ne podpira. Na tem sestanku so sodelovali tudi predstavniki
                           Zavoda za makroekonomske analize in razvoj, to je strokovna institucija,
                           ki se ukvarja s temi makroekonomskimi analizami (res je, da je ta
                           institucija institucija vlade), vendar strokovnjaki v tej instituciji
                           tega zakona tudi ne podpirajo. Zato lahko rečem, da so mnenja o načinu
                           razreševanja med teorijo in prakso, v teoriji in praksi zelo različna in
                           da tu ni enotnih rešitev, tako kot predlagatelj ugotavlja, da je to bilo
                           na teh strokovnih posvetih.</p>
                        <p>Drugo. Vlada meni, da je potrebno obrestne mere znižati, ker so za
                           normalno delovanje trga previsoke, vendar predlaga, da se obravnava
                           zakonov o deviznih hranilnih vlogah in o garanciji za obveznice, ki jih
                           je izdala Agencija za sanacijo bank v zborih pospeši in da se na ta način
                           razreši problem slabe aktive bank in s tem zniža obrestno mero na trgu
                           denarja. To pomeni, je za odpravljanje vzrokov visokih obrestnih mer, ne
                           pa posledic.</p>
                        <p>In zadnje. Ko smo imeli pred dvemi, tremi tedni v Skupščini strokovnjaka
                           za sanacijo bank, je na skupni seji Odbora za kreditno-monetarni sistem
                           in Odbora za proračun in javne finance gospod Dehuan na zelo direktno
                           vprašanje, kaj misli o tem zakonu, odgovoril, da se s tem zakonom
                           odpravljajo posledice, ne pa vzroki in da bi sprejem tega zakona
                           povzročil na denarnem trgu zmedo, zmešnjavo in da s tem ne bomo razrešili
                           problema previsokih obrestnih mer. Tudi vlada meni, da se s tem zakonom
                           obresti ne bodo znižale, imeli bomo lahko v pogodbah nižje obresti, ampak
                           tako kot pri vseh dosedanjih zamrznitvah, se bo na trgu oblikovalo še in
                           še načinov, kako bi se s strani zakona limitirana obrestna mera znižala,
                           da bi se ta obrestna mera obšla in na ta način tudi realizirala na trgu
                           tržna obrestna mera.</p>
                        <p>Skratka, vlada predlaga, da tega zakona ne podprete. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Debeljaku. Želijo besedo poročevalci delovnih teles?
                            Če ne, odpiram razpravo.</p>
                        <p>Moram ugotoviti, žal, da nas je malo. Prosim, da ugotovimo navzočnost.
                           (34, 38 prisotnih.) Prosim, ponovno ugotovimo navzočnost. Hvala.
                              <stage>(39 prisotnih. 41 prisotnih.)</stage> Hvala lepa. Lahko
                           preverimo v izogib nesporazumov. <stage>(Gospod Tomšič, velja isto kot
                              prej.)</stage> Hvala. Ugotavljamo navzočnost. Zdaj nas je 42 v
                           dvorani, da povem. Hvala.</p>
                        <p>Prosim, gospod Janez Kopač.</p>
                     </sp>
                     <sp who="#sp.KopačJanez">
                        <speaker>JANEZ KOPAČ:</speaker>
                        <p>Spoštovani! Že pri razpravi o uvrstitvi predloga tega zakona na dnevni
                           red sem povedal tudi nekaj vsebinskih argumentov proti njemu in danes bi
                           jih rad ponovil, pa tudi razširil, ker gospoda Toplaka nobena strokovna
                           razprava ne more prepričati in jo bo pač treba ponoviti tudi na tem
                           zboru; ponoviti zato, ker so vse strokovne institucije, ki so obravnavale
                           ta zakon, torej Odbor za kreditno monetarni sistem in politiko, Banka
                           Slovenije, Vlada, Zavod za makroekonomske analize in razvoj, pa tudi če
                           pogledate kakšen članek, ki je po kakšni strokovni reviji npr. po Bančnem
                           vestniku, boste ugotovili, da so se vsi, ki imajo o tem kaj povedati,
                           izjasnili proti temu zakonu in so ga ocenili kot zakon, ki ima sicer
                           dober namen, vendar pa napačen instrumentarij in bo v tem smislu
                           neučinkovit. Ampak ne samo to, lahko postane tudi škodljiv, kot je to
                           povedal gospod Debeljak ob izjavi Arestobela de Huana, ki je nastopal v
                           Skupščini prejšnji teden in je tudi ocenil ta zakon.  </p>
                        <p>Mislim, da ta zakon predstavlja predvsem konec monetarne suverenosti
                           republike Slovenije in je skratka, mislim, pred njim potrebno ukiniti
                           zakon o Banki Slovenije, kajti banke Slovenije potemtakem ne potrebujemo
                           več; skratka, ne potrebujemo monetarne oblasti. Ne potrebujemo potem
                           seveda niti precejšnjega dela bančnega sistema, kajti tisti del bančnega
                           sistema, ki je potreben sanacije, bi bil zaradi takega zakona takoj
                           obstojen na propad in je potemtakem sploh vprašanje, ali ga ima smisel na
                           kakršenkoli način še reševati. Zakon bi povzročil izjemne motnje na
                           denarnem trgu in zgodilo bi se naslednje - ker se usmerja na tri
                           subjekte, bom povedal svojo oceno kaj se bo zgodilo z vsemi tremi: banke,
                           ali vsaj tiste banke, ki bodo preživele, se bodo prilagodile temu zakonu.
                           Poznam banko s sedežem v Ljubljani (to ni Ljubljanska), ki ima že
                           pripravljeno strategijo za primer uveljavitve tega zakona in zgodilo se
                           bo naslednje (glede na primer te banke govorim): obrestna mera bo sledila
                           obrestni meri po tem zakonu, vendar bo pa vsak, ki bo hotel dobiti kredit
                           od take banke, moral plačati še posebno tarifo, skratka neke vrste
                           posebno takso, banka pa si bo pridržala še velik depozit in bo torej, na
                           drug način pridobila nazaj točno to, kar danes dobi pod izrazom oz. pod
                           instrumentom, ki se imenuje obrestna mera. Kar se tiče pocenitve kreditov
                           se torej ne bo zgodilo nič in je ta zakon čista demagogija.</p>
                        <p>Ni pa čista demagogija, kar se tiče drugih dveh stvari. Namreč, te
                           obrestne mere naj bi veljale tudi za hranilne vloge. Za hranilne vloge
                           jaz ne vidim druge možnosti, kot da se varčevalcem obrestujejo njihove
                           hranilne vloge po neki obrestni meri, ki pa bo morala biti limitirana v
                           skladu s tem zakonom. Morda bodo banke, ki bodo želele pridobiti neke
                           hranilne vloge, našle še neke druge instrumente, spodbude in bodo tako
                           nekatere varčevalce zadržale. Recimo, da tukaj ostaja še neka možnost za
                           izigravanje tega zakona zato, da se vse skupaj v praksi ne podre.</p>
                        <p>Ne obstaja pa, vsaj jaz ne vidim možnosti, za tretji subjekt, ki pa ravno
                           tako zadeva ta zakon in ta subjekt je država. Ta zakon namreč izničuje
                           tudi zakon o zamudni obrestni meri in, zamudno obrestno mero postavlja na
                           višino 12 odstotkov na ECU, torej na evropsko valuto, kar pa bi v tem
                           trenutku v Sloveniji pomenilo najcenejši kredit. Zato predvidevam, da
                           večina tistih, ki danes še plačuje davke in prispevke, tega ne bo več
                           počela, ker se jim to enostavno ne bo splačalo, ker bodo imeli zelo
                           poceni kredit. In ker po drugi strani ves drug mehanizem za izterjavo
                           nekih obveznosti ne funkcionira (o tem sem tudi že večkrat govoril in
                           pisal, mislim na pravosodni sistem na primer),</p>
                        <p>se bo zgodilo, to kar sem povedal. Skratka , ne bo več prilivov v
                           proračun, ne v zdravstveni, ne v pokojninski in ne v republiški.</p>
                        <p>Predlagatelj zakona, dr. Toplak, se je skliceval zadnjič (in mahal s
                           tisto knjigo, ki jo ima zdaj tudi tukaj), da imajo vse države po svetu, z
                           izjemo bivše SFRJ, zakonsko urejene obrestne mere. Prvič, je to jemal iz
                           enega zbornika Matil teil new Directory, kar smo mu mi vsi verjeli, ker
                           ga še nismo nikoli videli, ko ga je kazal tule z govorniškega odra. Ampak
                           treba je povedati, da v tem zborniku, sicer res piše, da povsod po svetu
                           obstajajo zakonsko določene obrestne mere, ki pa se uveljavljajo ne kar
                           tako avtomatično, kot je to predvideno v tem zakonu, pač pa, če npr. v
                           pogodbah med pogodbeniki višina obrestne mere ni natančno določena. In
                           najvišja obrestna mera, je resnici na ljubo je to omenil ravno prej dr.
                           Toplak, v številnih državah določena fleksibilno npr. na podlagi
                           odvisnosti z eskontno stopnjo. In zato se višina obrestne mere med
                           državami izjemno razlikuje. Pa naj povem še to, da je ta zbornik izšel
                           leta 1978 in da se je v tem času zakonodaja v zvezi z obrestnimi merami
                           marsikje po svetu že spremenila. Ravno zadnjič sva oba z gospodom
                           Debeljakom omenila primer Švedske, kjer so pred časom zaradi zmanjšanja
                           nihanj na denarnem trgu uvedli 500% obrestno mero v centralni banki
                           Švedske. Skratka, nikakršnega govora o 8, 6%, pa 12% in tako naprej, kot
                           je bilo to v tem zakonu.</p>
                        <p>Zdaj bi vam pa rad prebral še eno teoretsko utemeljitev - kajti dr.
                           Toplak veliko da na teoretske utemeljitve - o obrestni meri v času in
                           prostoru od Aristotela do danes, do Toplakovega zakona.</p>
                        <p>Odkar se človeštvo ukvarja z denarjem, se ukvarja tudi z obrestnimi
                           merami. In treba je priznati, da je bilo v vseh časih, tako daleč nazaj
                           in tudi danes, vprašanje obrestnih mer vedno sporno in nejasno. Menda
                           datira najstarejše mnenje o obrestni meri v obdobje Aristotela, ki je
                           zapisal, da je denar jalov in da je zato neupravičeno zahtevati obresti
                           za posojila. Sholastiki iz srednjega veka, ki sem jih omenil pri
                           obravnavi osnutka tega zakona zadnjič, so se oprijeli te misli in
                           razglasili obresti za neopravičeno oderuštvo. To je kasneje potrdila tudi
                           cerkev v srednjem veku, ki je obresti enostavno prepovedala. (Ta isti
                           ukrep velja še danes v islamskih državah.) No, in za časa Karla Velikega
                           je veljalo pravilo, da so obresti nad 100% zelenaške, torej oderuške.
                           Leta 1344 so v Bodenskem jezeru posojevalci denarja zaračunali 216%
                           obresti, v Zurichu so postavili zakonsko zgornjo mejo na 43%, v Italiji
                           so od 12. do 14. stoletja poznali zakonsko mejo okoli 20%, - ampak to je
                           vse bil čas zlatega denarja - posojali so pa tudi po stopnji 40 %. V
                           Veroni so zgornjo mejo omejili na 12 %. Cesar Friderik II je predpisal
                           obrestno mero 10 %, vendar samo za Žide. V Nemčiji so v 13. stoletju
                           prakticirali le 10 % obrestno mero. Znameniti Lex Visigotorum je uzakonil
                           zgornji limit med 12,5 in 50 %. V Angliji so v 12., 13. in 14. stoletju
                           upoštevali 20 % obrestno mero. Frankfurtske  mestne obveznice iz 14.
                           stoletja so obljubljale 13, 18, 26 in tudi 45 % obresti. V sredini
                           preteklega stoletja so bile obresti v višini 12 % splošno veljavne in
                           spoštovane v deželah Severne in Južne Amerike. Henrik VIII. je uzakonil
                           obrestno mero na 10 % in ta stopnja je do začetka 18. stoletja zdrknila
                           na komaj 5 %. Znano je, da je bil 1757. leta celotni državni dolg Anglije
                           konvertiran ob komaj 3 % obrestni meri. V Nemčiji je v obdobju od
                           napoleonskih vojn obrestna mera konstantno padala in to od 8 % na 3 %,
                           dvigovala pa se je v obdobju gospodarskega razvoja tja do 1871 in po tem
                           letu se je spet znižala tja do 3 % na prelomu stoletja. Tudi v našem
                           stoletju ni kaj prida drugače. Obrestne mere naraščajo pa spet padajo, se
                           umirjajo, da bi se v naslednjem trenutku ponovno dvignile itn.</p>
                        <p>Socialisti na začetku tega stoletja so bili najprej prepričani, da so
                           obresti le denarni pojav izkoriščevalskega kapitalizma, zato naj bi bile
                           odpravljene in brez posebnega hrupa enostavno zamolčane. Vendar ne za
                           dolgo, kajti družbeni planerji za kalkulacijo produktivnih investicij so
                           kmalu pod tem ali onim terminom obrestne mere ponovno uvedli. Rezultat
                           tega smo videli v kopici zamršenih računskih metod, s katerim so uvajali
                           prikriti pojem obrestne mere tudi v Sloveniji oziroma Jugoslaviji še ne
                           tako dolgo nazaj. To je obdobje prevladujoče marksistične ideologije, ki
                           ga je, kar se tiče teh pojavov, torej obrestne mere, razlagal tudi moj
                           bivši profesor dr. Viljem Merhar, ki ga je zadnjič dr. Toplak navajal kot
                           največjo strokovno referenco za njegov zakon.</p>
                        <p>Miladin Korać je v svojem delu "Socialisti}ki samoupravni način
                           proizvodnje" kategorije kot so obrestna mera, tržno oblikovanje cen
                           končnih produktov in podobno - enostavno ukinil. Branko Horvat, naš
                           nesojeni Nobelovec, se v svojem delu "The Politika Economi of Socializem"
                           sicer ne strinja z ukinjanjem obrestne mere, pravi pa dobesedno, da naj
                           jo predpisujejo organi za planiranje.</p>
                        <p>Na splošno bi se dalo trditi, da so se obrestnim stopnjam in dohodkom iz
                           tega naslova vedno bolj ali manj upirali in nasprotovali  predvsem
                           številni socialni reformatorji. Najprej katoliška cerkev tja do
                           renesanse, potem liberalni socialisti kot npr. Prodon, nato marksisti in
                           v zadnjih obdobjih tudi številni ekonomisti raznih sodobnih šol; nekaj od
                           teh jih bom omenil kasneje.</p>
                        <p>No, in v zaključku tega poglavja bi lahko sklenili, prvič, da je vrsta
                           razumnikov in tudi praktikov bolj ali manj odločno zavračala kategorijo
                           obrestne mere. Drugič, da so stopnje obrestnih mer v času in prostoru
                           občutno nihale. In tretjič, da so se mnogi prizadevali in so tudi uspeli
                           v limitiranju zgornje meje obrestne mere. Od tod bi lahko sklenili, da
                           tudi predlog dr. Toplaka sam po sebi ni neumesten. Predlaga namreč to,
                           kar so nekateri, tudi že znani ekonomisti, že davno pred našim časom
                           zahtevali in včasih celo dosegli.</p>
                        <p>Zdaj vam bom pa povedal nekaj o zgornji in spodnji meji obrestne mere. V
                           prvem pristopu k razlagi spodnje in zgornje meje obrestne mere se bom
                           posluževal splošno znanih definicij razlage pojma obrestna mera. Po
                           Nesi}u je obrestna stopnja odnos med obrestmi in posojenim kapitalom,
                           torej vrednost, ki jo v danih okoliščinah pridobi lastnik posojenega
                           kapitala. Ta stopnja namreč se določa po zakonitostih igre ponudbe in
                           povpraševanja med lastnikom in najemnikom, torej posojilojemalcem, na
                           prostem trgu. Večja ponudba posojilnega kapitala vedno vpliva na nižanje,
                           manjša na dvigovanje obrestne mere. Mnogo bolj decidirana je definicija
                           Samuelsona, ki pravi: "Tržna obrestna mera je tisti odstotni donos na
                           leto, ki ga prejemamo za varno posojeni denar, ki ga mora dati vsaka
                           obveznica ali druge vrste vrednostni papir in ki ga zaslužimo od
                           vrednosti vsakega kapitala na vsakem konkurenčnem trgu, kjer ni nobenih
                           tveganj, ali kjer so vsi faktorji tveganj že pod posebnim  nadzorstvom,
                           ker smo pač plačali posebno premijo za zaščito pred tveganji. Oba akterja
                           imata čisto določen namen. Posojilojemalec najema kredit zaradi želje, da
                           bi v procesu produkcije ali pa kake druge gospodarske aktivnosti dosegel
                           določen čisti dobiček. Posojilodajalec se odreka svojega kapitala za
                           določen čas, vendar spet  z namenom, da bi bil za to odrekanje nagrajen.
                           Obrestna stopnja leži torej nekje med nič odstotki, ko posojanje sploh ni
                           več interesantno in pa stopnjo dobička, ki se realizira na prostem
                           konkurenčnem trgu. V opoziciji sta torej dve bistveno različni stopnji in
                           to stopnja dobička ali profita, ki se realizira na konkurenčnem trgu in
                           stopnja obrestne mere, ki se prav tako realizira na prostem trgu, vendar
                           pa po razumljivi logiki ne more biti enaka, nikakor pa ne višja od
                           stopnje dobička. A priori je torej vezana in odvisna od stopnje dobička.
                           Nikakor je torej ni moč predpisovati, še manj uzakoniti, saj kot takšna
                           je že načeloma trdno vezana na ekonomske zakonitosti povprečnega
                           dobička.</p>
                        <p>Obratno temu zahteva Toplakov zakon neko naravno obrestno mero, ki je
                           višja od profitne stopnje. To seveda pomeni, da si celotno presežno
                           vrednost, pridobljeno v procesu proizvodnje s sposojenim kapitalom,
                           prisvoji kapitalist, posojilodajalec torej,  posojilojemalec pa neko
                           vrednost, ki sploh ni bila ustvarjena. V tem je njegova prva in bistvena
                           hiba, kajti del stopnje nad profitno stopnjo se s tem manifestira kot
                           kreator oziroma generator novega denarja ex nihilo, torej iz ničle. Ta
                           Toplakov del stopnje je torej generator povsem čiste inflacije, nasprotje
                           tistemu torej, čemur se je avtor verjetno želel izogniti. V resnici se
                           med obema akterjema lahko deli le tisto, kar je bilo dodatno
                           ustvarjenega, torej tako imenovana presežna vrednost. In ker se profitna
                           stopnja kreira šele na prostem trgu, torej po ekonomskih zakonitostih
                           ponudbe in povpraševanja, se tudi obrestna mera za posojeni kapital ne
                           more kreirati kje drugje kot prav tam, torej na prostem trgu.</p>
                        <p>Seveda je moč obračunati neko povprečno obrestno mero, vendar je ta vedno
                           le nek odsev različnih obrestnih stopenj v danem časovnem obdobju. Višina
                           takšne povprečne stopnje, in te navajam v prvem delu tega zapisa, torej
                           ni določena po nekih ekonomskih zakonitostih. Razmišljanje in
                           pripovedovanje o neki naravni obrestni meri, kar je  tudi v današnjem
                           uvodu omenil dr. Toplak, je torej pravcata tavtologija. Od tod torej
                           sledi: Toplakov predlog zakona je popolnoma nesmiseln in nepotreben, ker
                           evidentno uzakonja tudi inflacijo in je a priori tudi skrajno škodljiv.
                           Po vsebini je tipičen primer neke vrste kontradikcije a.n. adjectio.</p>
                        <p>Seveda sem daleč od trditve, da so sedanje stopnje obrestnih mer
                           popolnoma pravične in da večkrat tudi niso izkoriščevalske narave. Seveda
                           so. Vendar pa razreševanje ne more biti v domeni neke državne zakonske
                           regulative, kajti njej gre v prvi vrsti naloga ustvarjanja ugodne klime,
                           v kateri se lahko nemoteno  in uspešno odvijajo gospodarske aktivnosti. V
                           tem smislu ocenjujem tudi oba zakona, ki jih je prej navedel gospod
                           Debeljak in jih je predložila prvega že  Peterletova vlada, drugega pa
                           Drnovškova. Ob tem pa seveda ne vidim nobenega razloga, da bi z zakonom
                           ne vpeljali tako imenovane meje oderuštva, ki jo poznajo npr. Francozi
                           pod terminom  "leto de luso".</p>
                        <p>Teorija o obrestnih merah je dokaj kompleksne narave in to predvsem
                           zaradi tega, ker se sam pojem obrestne mere pojavlja kar v štirih oblikah
                            soodvisnosti. Prvič, vrednost nekega kapitala v danem trenutku lahko
                           smatramo kot vsoto aktualiziranih vrednosti vseh bodočih uslug tega
                           kapitala ali pa kot kapitalizirano vrednost vseh preteklih stroškov
                           reprodukcijskega kapitala. Drugič, višina kapitala, ki ga akumulirajo
                           potrošne celice je odvisna od višine obrestnih stopenj. Tretjič, obseg in
                           produktivnost kapitala, ki ga uporabljajo produkcijske celice, je prav
                           tako odvisna od višine obrestne stopnje. Četrtič, obrestna mera je vezana
                           na uporabo vrednosti denarja. Gledano s proizvodnega aspekta je obrestna
                           mera neke vrste cena za uporabo potrebne in redke dobrine, se pravi za
                           uporabo in koriščenje reprodudkcijskega kapitala. Njena vloga se torej
                           kaže v tem, da kar se da optimalno vpliva na čim boljšo uporabo te redke
                           dobrine in to tako, da bi bila dosežena oziroma realizirana maksimalna
                           učinkovitost. Obrestna mera pa je istočasno  tudi tista ekonomska
                           kategorija, ki zagotavlja in omogoča optimalno distribucijo redkih
                           proizvodnih tvorcev med proizvodnimi enotami v svrho zadovoljevanja
                           potreb. Gledano z monetarnega aspekta pa je obrestna mera vezana na
                           uporabno vrednost denarja torej na kategorijo, ki jo označujemo kot "la
                           prin de likvidite".</p>
                        <p>Iz tega sledi, da sta teorija o obrestni meri in pa teorija o denarju
                           medsebojno sila tesno povezani in da jo ob razlagi pojma obrestna mera ni
                           moč ločiti, saj bi s tem zabredli v nevarnost grobega, netočnega in
                           neobjektivnega poenostavljanja. Neke uniformne in enotne razlage
                           pojmovanja obrestne mere sploh ni in je niti ne more biti. Do
                           zadovoljivega razumevanja se lahko dokopljemo le s spoznavanjem, torej
                           analizo obeh elementarnih aspektov in temu sledečo sintezo.</p>
                        <p>Temu delu splošnega razmišljanja o obrestni meri bi rad dodal še
                           naslednje. Vsakomur mora biti jasno, da je obstoj fenomena obresti in
                           obrestne mere vedno in povsod nesporno dejstvo.  Naj je družbena ureditev
                           kakršnakoli že, vedno obstaja neka temeljna razlika med pojmovanjem sedaj
                           in takoj razpoložljivo dobrino in dobrino, s katero bom lahko razpolagal
                           šele v nekem časovnem zamiku. To je jasno in razumljivo slehernemu
                           individumu nekako tako, kot je jasno, da je vino nekaj drugega kot
                           olje.</p>
                        <p>V naukih socialistov lahko zasledimo trditve, da se obresti in obrestna
                           mera lahko pojavljajo le v pogojih privatne lastnine, torej v družbenih
                           sistemih, ki slone na privatnem lastništvu. Temu nauku gre s tem zasluga,
                           da sta se dolga desetletja obstoja socialističnih sistemov obe kategoriji
                           obravnavali le kot začasni in prehodni in da sta bili zaradi tega nekje
                           na margini ekonomske misli socialističnih ekonomistov, čeprav pa spet ne
                           gre negirati dejstva, da sta si z razvojem nujno pridobivali svoj prostor
                           pod soncem. Ta osnovna miselnost oziroma celo prepričanje nima nobene
                           znanstvene podlage. Obrestna mera je kategorija, ki obstaja zaradi
                           takoimenovane redkosti določenih dobrin. Njenega naravnega zastoja ne
                           moremo negirati ne za stoletja in tisočletja nazaj, pa čeprav so jo
                           marsikdaj bodisi prepovedali bodisi nasilno omejevali in spravljali na
                           Prokrustovo posteljo. Seveda bo nekoč izginila; vendar šele takrat, in to
                           le za tiste dobrine, ki bodo v izobilju za vse, ki torej ne bodo več
                           redke in zato ne bodo več predmet ekonomiziranja. Nekoč so nas učili, da
                           bo to obdobje komunizma, h kateremu naj bi bila prva stopnja potemtakem
                            tudi danes pričujoči zakon. To je seveda pesem utopije, pesem
                           iluzionistov in fantastov.</p>
                        <p>V luči obeh tu prikazanih aspektov pojma obrestne mere bi Toplakov
                           predlog zakona lahko kritiziral tudi takole. Gledano</p>
                        <p>s proizvodnega aspekta polne obrestne mere je Toplakov predlog zakona kar
                           dvakrat popolnoma nazadnjaški. Z limitiranjem zgornje meje se, hote ali
                           nehote, prvič, postavlja nasproti eni njegovih bistvenih funkcij, torej
                           vplivanju na doseganje optimalne stopnje proizvodnosti in učinkovitosti
                           uporabljenega proizvodnega kapitala. Drugič, onemogoča optimalno
                           alokacijo redke dobrine, se pravi reprodukcijskega kapitala, med
                           proizvodne enote, ki ga iščejo. Gledano z monetarnega aspekta je Toplakov
                           zakon prav tako nazadnjaški, saj zavira ali pa sploh onemogoča doseganje
                           optimalnosti uporabne vrednosti denarja oziroma likvidnostne
                           preference.</p>
                        <p>V izogib nejasnostim je mogoče dobro ta termin pojasniti. Pod pojmom
                           uporabna vrednost denarja razumemo vsoto amortizacije in obresti v danem
                           trenutku. Iz tega lahko takoj sklepamo, da je amortizacija vedno enaka
                           razliki med vrednostjo dobrine in njegovo uporabno vrednostjo ter tudi,
                           da amortizacija ni moč smatrati kot redeterminirane.</p>
                        <p>Nekako prvo tretjino referata sem obdelal in mislim, da sem naletel na
                           manj zanimanja kot sem pričakoval glede na to, da je ta zbor tudi potrdil
                           osnutek zakona o obrestni meri, zato bom zaenkrat končal, dr. Toplaku bom
                           pa poslal ta referat in upam samo, da se niste dolgočasili ob prebiranju
                           ali pa poslušanju raznih teorij v zvezi z obrestno mero, s čimer sem
                           želel pojasniti samo to, da bi dr. Toplak lahko upošteval predhodno
                           mnenje vseh inštitucij, ki imajo o tem kaj povedati in da mu ne bi bilo
                           treba razprave o tako nesmiselnem in tako škodljivem zakonu prenašati na
                           seje zborov. Zaenkrat hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Kopaču. Prosim, gospod Janko Halb.</p>
                     </sp>
                     <sp who="#sp.HalbJanko">
                        <speaker>JANKO HALB:</speaker>
                        <p>Spoštovani zbor. Kar težko je sedaj nadaljevati, ko je gospod Kopač imel
                           referat o referatih in sedaj bi jaz kot repliko samo vprašal, ali je ta
                           referat bil izključno za to temo po posebnem naročilu napisan, ali je pa
                           iz umske zakladnice gospoda Kopača bil samo pravi, že preje napisan,
                           izbran.</p>
                        <p>Drugo, kar moram protestirati, ali pa začudenje izraziti, recimo
                           angažiranje TV kamer, ki ob predstavitvi predlagateljev zakona, ne vem,
                           ali so sploh bile žive ali ne, ampak sedaj, ko je gospod Kopač repliciral
                           oziroma oporekal temu zakonu, so se nenadoma pojavile. Dovolj o tem.</p>
                        <p>Kaj je na dnevnem redu? To je zakon o obrestni meri. Ne bi zahajal v to,
                           ali je ta zakon recimo pravno konsistentno napisan, ampak predvsem od
                           tega, kakšne posledice nudi ali pa pogojujejo sedanje stanje zaradi
                           visokih obrestnih mer in pa kako je politično nesprejemljiv za sedanjo
                           vladno koalicijo, za vlado, za nekatere leve poslance. Ne nazadnje bom pa
                           tudi omenil, ker sem bil prisoten, ko je gospod De Huan odgovoril na prav
                           Kopačevo vprašanje, kako ocenjuje ta zakon. Namreč, gospodarske razmere,
                           o katerih toliko govorimo, da so katastrofalne, da na gospodarskem
                           področju vlada enostavno ne more nič narediti, po drugi strani pa z
                           odklanjanjem, recimo tudi tega zakona, se po drugi strani sprašujem, ali
                           bi bil akceptabel za oponente, če bi imel oročeno dobo trajanja, recimo
                           šest mesecev ali eno leto že vnaprej, da bi v prehodnih ali končnih
                           določbah bilo zapisano, ali pa da bi bil vezan na neki drug proces, ki se
                           bo sprejel, ali bi mogoče takrat bil, ker to bi mogoče bil poizkus
                           odprave prav sedaj v tem momentu posledic, ki jih tako visoke obrestne
                           mere pogojujejo.</p>
                        <p>Namreč, dosti imam osebnih izkušenj iz tega, kako gospodarstvo in recimo
                           tudi direktorji, vodilne strukture v podjetjih reagirajo ali pa se
                           odzivajo na tako visoke obrestne mere. Prav so prepuščeni že apatiji in
                           več enostavno ne reagirajo na to, koliko kapital stane; pomembno je, da
                           ga za ceno preživetja dobijo. Nikdar še nisem slišal, da bi direktor
                           podjetja, ki pride tudi na občino včasih prositi za posredovanje, naj
                           banka odobri podjetju kredit, rekel: ja, pa še omenite, da ne bo po tako
                           visoki obrestni meri. Tega preprosto ne delajo več, ker, ali nima smisla,
                           ali pa enostavno nič ne morejo. Sprejmejo vse pogoje, tudi oročnost
                           kreditov, po drugi strani pa že</p>
                        <p>vnaprej z dejstvom pridejo, da starih obveznosti, pa naj si bo glavnica
                           ali obrestna mera, sploh niso plačali, da na noben opomin, da na nobeno
                           ne vem kakšno drugo urgenco ne reagirajo in to enostavno pri zaprositvi
                           novega kredita zamolčijo ali pa smatrajo kot nepomembno. Torej: dajte nam
                           nov kredit, starega pustite pri miru in tudi vam jasno povemo, da nismo
                           sposobni plačati novih obrestnih mer, torej takih, ki bodo temu novemu
                           kreditu sledile.</p>
                        <p>In kaj se sedaj zgodi? Kredit se odobri ali ne odobri, podjetje pa prav
                           zaradi najema takšnega kredita zabrede v nov ciklus še hujših in
                           nerazrešljivih težav. Jaz se sprašujem, zakaj tudi ta vladna koalicija v
                           sedanjem tako pomembnem momentu, pa ne zato, ker so volitve blizu, ampak
                           zato, ker smo recimo sedaj že pred toliko napovedovanim gospodarskim
                           kolapsom in prav visoka cena kapitala to pogojuje in naprej producira.
                           Namreč tudi navajenost, da je socialistično komunistični sistem omogočal
                           socialističnim podjetjem najemanje kreditov brez stroge garancije vrnitve
                           in z vnaprejšnjo jasnostjo, da bodo, recimo, obresti tolerirane
                           kakršnekoli bodo, so se podjetja odvadila poslovati z lastnim obratnim
                           kapitalom. In to je najhujša hiba sedanjega gospodarstva, da nima
                           obratnega kapitala. Po drugi strani zelo likvidna podjetja, ki so recimo
                           tudi monopolisti, to izkoriščajo in tudi prenašajo v Odbor za kreditno
                           monetarni sistem recimo takšna stališča, da naj te obrestne mere kar
                           veljajo, ker jim to koristi, ker po še višjih kot so bančne obrestne
                           mere, posojajo kapital; seveda, to je peščica priviligiranih podjetij ali
                           skupine podjetij, vsi drugi so zaradi tega v hudih težavah. In dokler tu
                           ne bo recimo političnega konsenza, da tista mala, priviligirana ekipa
                           podjetij zlorablja tisto pomanjkanje kapitala, do takrat jaz vem, da ne
                           bo konsenza tudi za ta zakon, če bo imel oročeno trajanje. Znižanje
                           obrestnih mer bi, recimo, pomenilo največjo intervencijo v gospodarstvo
                           in to recimo od danes in za poskusno obdobje šestih mesecev. Takrat bi
                           izmerili učinke, ker jaz z vsem tem nasprotovanjem temu zakonu nisem
                           zasledil, da so nasprotniki zakona jasno argumentirali negativne
                           posledice tega zakona za gospodarstvo. Govorijo, da bo moten finančni
                           trg, da bo moten denarni trg, da bo moten bančni sistem, da recimo moramo
                           suspendirati ali pa odpraviti zakon o Banki Slovenije. Jaz ne vem, če je
                           vse to potrebno? Lahko je, da v Svetu Banke bi bilo mogoče potrebno koga
                           zamenjati in bi imel tudi drugačno stališče do tega zakona, ker enostavno
                           ne vidim, da nekdo ne zna preceniti, da je ta zakon v sedanjem momentu,
                           recimo, tudi takšen kakršen je, potreben.</p>
                        <p>Če mi dokažete, da je za gospodarstvo ta zakon katastrofalen, da bo
                           gospodarstvo doživelo ne vem kakšne še hujše motnje kot jih imajo sedaj,
                           potem bom proti zakonu. Ampak  dokler tega jasno ne pokažete, da govorite
                           samo o motnjah bančnega sistema, po drugi strani pa vemo, da za sanacijo
                           bančnega sistema še nismo nič naredili, ker ni političnega konsenza, in
                           dokler tega ne bo, bo vprašanje tudi z zakonom o privatizaciji, kakšno
                           usodo bo doživljal v sedanjem sklicu parlamenta.</p>
                        <p>To recimo, da Odbor za kreditno monetarni sistem in politiko naroča Vladi
                           in predlagatelju naj pripravijo nov predlog zakona, je vprašanje, ali je
                           to korektno ali ne? Jaz ne vem sedaj, ali je vlada bolj kompetentna kot
                           kateri drugi predlagatelj, da zakonski tekst, materijo predloži
                           skupščini, da mora skupni predlog biti. Vlada se mi zdi, da sploh še ni
                           izrekla dokončnega mnenja, kaj bo sama pripravila na sklep Odbora za
                           kreditno monetarni sistem in politiko.</p>
                        <p>Še o tistem, kar je gospod Debeljak govoril, da se s tem zakonom ne
                           odpravljajo vzroki, pač pa posledice. Vprašanje, ali ste pravilno
                           locirali, odkrili vzroke? Jaz sicer trdim, da so vzroki za tako visoke
                           obresti v strukturi bančnega sistema, v pomanjkanju konkurence v
                           bančništvu in pa v lagodnosti zaposlenih v bankah. Tisti podatki o
                           povprečnih številkah, ki smo jih dobili na Odboru za kreditno monetarni
                           sistem in politiko o gibanju plač, o višinah plač prav nič ne povedo. In
                           dokler je največji monopolist Ljubljanska banka zainteresirana za tako
                           visoke obresti, ker slabih kreditov enostavno ne more izterjati, ker ni
                           inštrumentarija, ker ima negativne aktive v smislu nerešenih terjatev do
                           Narodne banke Jugoslavije, do takrat je interes tega velikega monopolista
                           po teh obrestnih merah, pa tudi za ceno, da nam gospodarstvo crkne. In
                           prav tu vlada noče pokazati na krivca.</p>
                        <p>Po drugi strani smo recimo pričakovali, da se bo s pojavom novih bank
                           spodbudilo konkurenco na bančnem trgu. Vendar, na žalost, ne splača se
                           novim bankam biti tako neumen in nuditi kapital po nižji obrestni meri,
                           ker s tem enostavno ščitijo monopoliste še naprej. Majhen ponudnik
                           kapitala po nizki obrestni meri bo propadel, če bo vse drugo šlo po
                           visoki obrestni meri. Zato je ta trditev, da se vzroki ne odpravljajo, za
                           to je kriva vlada. Vlada enostavno vzrokov ali noče ali pa, ne daj bog,
                           ne zna odpraviti.</p>
                        <p>Po drugi strani mi, gospod Debeljak, povejte, ali so tako visoke obrestne
                           mere, vzrok ali posledica inflacije? Skoraj sem prepričan, da so do 20 %
                           visoke obrestne mere vzrok inflacije in vlada je sedaj prisiljena recimo
                           zaradi nesledenja inflatornih gibanj na področju plač, odpovedati
                           kolektivne pogodbe. Vidite, kakšen politični nesmisel je to. Rajši boste
                           odpovedali pogodbe, kot da bi, recimo, priznali, da so tudi visoke
                           obrestne mere iniciator ali novi spiralni zavoj na področju inflacije.
                           Rajši boste šli v odpis kolektivnih pogodb.</p>
                        <p>Bom zelo banalno ilustriral vzrok in posledico. Recimo nekdo je zažgal
                           gozd ali polje. Ugotovi se, da je vzrok odvrženi ogorek. Seveda vrhovno
                           poveljstvo se bo sestalo in ugotavljalo, kako bi vzroke odpravljali, ne
                           pa da bi poklicali gasilce in pogasili požar. Rekli bodo: prepovejmo
                           odmetavanje ogorkov, prepovejmo kajenje ali pa, ne nazadnje, prepovejmo
                           izdelavo cigaret. Mislim, če se na tak način sedaj sprenevedamo in nočemo
                           odpraviti posledic, ki so katastrofalne za to gospodarstvo, potem bom
                           tudi glasoval za prepoved kajenja ali prepoved izdelave cigaret ali pa
                           nenazadnje sajenja tobaka. Prav na takšen način se sedanja vlada ali pa
                           vladna koalicija spravlja na razreševanje  tega akutnega problema.</p>
                        <p>Še tisto o gospodu De Huanu. Namreč gospod De Huan je strokovno korektno
                           predložil recimo projekt sanacije bančnega sistema. On je dal hipotezo,
                           potem je tisto prvotno dogajanje v nekem bančništvu ali v nekem bančnem
                           sistemu izkrivil in potem dal diagnozo, kako se to rešuje. Seveda je
                           njegov prihod v naš parlament bil za tisti namen. Ampak, ker smo mi imeli
                           preje, mislim en dan preje ali kako je bilo, na debati to temo, je gospod
                           Kopač izkoristil prisotnost gospoda De Huana in ga kar direktno vprašal,
                           kako on ocenjuje sprejem takega zakona, ki recimo omejuje obrestne mere.
                           Seveda gospod De Huan je bil korekten in je odgovoril na vprašanje. Če bi
                           pa bil gospod De Huan povabljen v ta parlament, da bo seznanjen z
                           razmerami, ki veljajo pri nas zaradi visokih obrestnih mer v
                           gospodarstvu, jaz mislim, da bi bil njegov odgovor drugačen. In taka
                           provokacija, da gospod Kopač to zlorabi, ne da bi pojasnil ali pa nakazal
                           kakšne so okoliščine in sedaj izkorišča njegov odgovor, da pač temu
                           zakonu tudi gospod De Huan nasprotuje, mislim, da je to navadna
                           manipulacija in za mene nekaj nizkega. Če nekomu ne pojasniš v kakšni
                           dobi si, da ga samo nekaj direktno vprašaš, potem je to daleč od
                           poštenosti, ali ne vem česa. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Repliko želi gospod Kopač, potem je pa dr. Zagožen prijavljen
                           in še Žarko Pregelj.</p>
                     </sp>
                     <sp who="#sp.KopačJanez">
                        <speaker>JANEZ KOPAČ:</speaker>
                        <p>Želel bi odgovoriti samo na tole zadnje, kar se mi zdi, da ni bilo lepo,
                           rekel bi, da je bilo nekoliko podlo. Gospod De Huan zelo dobro pozna naše
                           gospodarstvo in zelo dobro pozna približno 15 gospodarstev ali 15 bančnih
                           sistemov, ki jih je po svetu saniral, začenši s španskim. O tem je bolje
                           poučen gospod Deželak kot predsednik Odbora za kreditno monetarni sistem
                           in politiko. Povem vam, saj naši problemi z visokimi obrestnimi merami in
                           onesnaženimi plasmaji bank niso nič posebnega. Takšne probleme imajo, ali
                           pa so imeli, v vseh državah Latinske Amerike in imajo jih v vsej vzhodni
                           Evropi, samo da so nekje problemi nekoliko hujši, nekje so pa nekoliko
                           milejši. Naš je, bom rekel, med srednje hudimi ali pa srednje milimi,
                           nekje na sredi.</p>
                        <p>Je pa gospod De Huan tudi v prisotnosti gospoda Halba govoril o enem
                           samem primeru, kjer so šli zaradi prevelike slabe kakovosti, zanič
                           kakovosti plasmajev ukinjati vse banke in to je primer Rusije in pravi,
                           da je to edini primer, ker je tudi on to podprl, ker je tam kvaliteta
                           plasmajev bila manj kot 10 %. V Sloveniji je kvaliteta plasmajev več kot
                           polovica, zato seveda se naših bank ne splača ukinjati, ampak se jih
                           splača pozdraviti in jih imeti naprej.</p>
                        <p>Zopet se moramo vračati, tudi ob vseh navedbah gospoda Halba, k
                           predavanju ali pa k teoriji. Poglejte! V tem času sem si narisal, samo
                           takole, da vam bom razložil, poglejte. Na eni strani viri, na eni strani
                           so pa plasmaji banke. In viri so hranilne vloge prebivalstva, depoziti
                           podjetij, ustanovni kapital banke kot v obliki delniškega kapitala in ne
                           vem kaj še, medtem ko plasmaji na tej strani so pa krediti prebivalcem,
                           krediti podjetjem in naložbe v vrednostne papirje in podobno. Vi imate na
                           tej strani vire, ki jih morate pokrivati. Prebivalcem morate dajati
                           obresti na hranilne vloge, morate dajati podjetjem obresti na denar, ki
                           so ga v bankah vezali, če hočete dobiti sploh še kakšnega, ki bo v tej
                           banki vlagal. Skratka, to je treba pokrivati.</p>
                        <p>Na tej strani ti plasmaji so pa onesnaženi. V Sloveniji imamo 28 bank,
                           največja med njimi je Ljubljanska banka d.d., ki predstavlja okrog 35 %
                           slovenskega bančnega prostora, če se ne motim (mogoče me bodo
                           predstavniki vlade popravili, ker se bolje spoznajo na to). Ljubljanska
                           banka d.d., jaz ne bom sedaj rekel kakšen odstotek onesnaženih plasmajev
                           ima, ampak jim ima, ker je imela devizne vloge varčevalcev, kar
                           predstavlja terjatev do Narodne banke Jugoslavije (pa izterjajte kaj iz
                           Beograda sedaj, se vam bodo smejali) in ker je imela skozi politiko
                           prisiljene odločitve o naložbah v razne zgrešene projekte, a'la železarne
                           in podobno in zato so ti plasmaji slabi. Skratka, recimo, da, sedaj si
                           izmišljujem, recimo da polovico teh plasmajev je zanič, je gnilih; od
                           njih ne dobite nobenega denarja, nobenih obresti, zato mora preostala
                           polovica (to je replika, ker je treba pojasniti, gospod Halb se bo
                           ponovno javil).</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Sedaj je tako, po poslovniku omejitev replike na pet minut. Prosim gospod
                           Kopač, če to upoštevate.</p>
                     </sp>
                     <sp who="#sp.KopačJanez">
                        <speaker>JANEZ KOPAČ:</speaker>
                        <p>Zato mora ostala polovica plačati zadosti obresti, da se pokrije vse
                           tisto drugo. In zato so visoke obrestne mere. In tistih par bank - saj to
                           gospod Halb dobro ve - ki pa so na novo ustanovljene, ki nimajo
                           onesnaženih plasmajev, npr. te tuje banke, Bank Austria ali pa Kredit
                           Einstalt in še kakšna izključna slovenska banka, ki je na novo
                           ustanovljena, ima 100 % čiste plasmaje in oni mlatijo krasne dobičke.
                           Mislim, da bi morala država poseči po teh dobičkih, ki so priviligirani
                           dobički.</p>
                        <p>Je pa predvsem način reševanja tega skozi sanacijo starih bank, tistih,
                           ki so onesnažene zaradi odcepitve, kar predstavlja terjatev do Narodne
                           banke Jugoslavije oziroma osamosvojitve in pa zaradi slabih naložb, ki pa
                           so bile delno krivda banke, bančnega menedžmenta, delno pa krivda
                           takratne politike. In za tisto, kar niso krivi sami, torej zaradi
                           osamosvojitve, jim je treba dati - je že Peterletova vlada pripravila -
                           en zakon, ki ga je Drnovškova vlada ponovno poskušala spraviti skozi
                           parlament, vendar ga Zbor občin neprestano blokira. Za tisto, kar pa so
                           krivi ali pa so sokrivi, skratka za slabe naložbe v podjetja, pa je
                           Drnovškova vlada predlagala drug zakon, ki ravno tako ne gre skozi. In za
                           tisto, ki niso nič krivi bi jim morala država v bistvu pomagati na
                           nevtralen način, za tam, kjer so pa sokrivi, se pa to dela preko Agencije
                           za sanacijo bank, kar pomeni - takšna intervencija preko agencije za
                           sanacijo bank - da se poreže sedanji bančni menedžment in se ga
                           zamenja.</p>
                        <p>In to je logika reševanja vseh bank po vsem svetu. Gospod De Huan je to
                           zadnjič zelo jasno in lepo pokazal. Ena sama država je šla v drugo smer
                           in to je Rusija oziroma, kjer je bila uničenost bančnih bilanc popolna in
                           so šli enostavno v ukinitev. Tako daleč mi nismo in tega nam ni treba. Za
                           to ni kriva vlada, ne prejšnja in ne sedanja, ampak kriva je ta skupščina
                           oziroma konkretno Zbor občin, ki neprestano blokira zakone, ki bi začel s
                           procesom sanacije bank, saj to se čez noč ne naredi. S tem, upam, da sem
                           odgovoril na vaše očitke. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Prosim, gospod Janko Halb. Pa prosim, če je v mejah replike
                           po poslovniku.</p>
                     </sp>
                     <sp who="#sp.HalbJanko">
                        <speaker>JANKO HALB:</speaker>
                        <p>Najprej okrog predavanja. Mislim, da ex finančnemu ministru ni v čast, da
                           si naroča referate. Drugič pa, jaz bom za ta zakon glasoval iz povsem
                           drugačne predpostavke. Tudi mislim, da sem v svoji razpravi na to
                           opozoril - odprava negativnih posledic za gospodarstvo. Gospod Kopač ima
                           drugačno predpostavko - reševanje Ljubljanske banke d.d. - Hvala
                           lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Prosim po vrsti, doktor Zagožen. Samo malo prosim, da
                           ugotovimo navzočnost. Ugotavljamo navzočnost. <stage>(38 navzočih
                              vključno s poslanci, ki so zdaj vstopili.)</stage></p>
                     </sp>
                     <sp who="#sp.ZagoženFranc">
                        <speaker>DR. FRANC ZAGOŽEN:</speaker>
                        <p>Spoštovani! Jaz sem zelo skrbno poslušal prvo tretjino seminarske naloge
                           gospoda Kopača. Mislim, da je zanimiva, ocenjeval bi jo lahko kak
                           profesor ekonomije ne jaz.</p>
                        <p>Na tri stvari bi rad opozoril. Gospod Kopač ni prav z ničemer odvrgel
                           dejstva, da so pri nas obresti oderuške. Celo sam je uporabil izraz
                           "izkoriščevalske". To dejstvo stoji. Drugič. Pravi, zakon ne odpravlja
                           vzrokov. To je gotovo res. Bi pa zakon odpravil vsaj del posledic, ki jih
                           ima v gospodarstvu, na kar je gospod Halb že opozoril. Moje mnenje je, da
                           bi ta zakon prisilil vlado, da hitreje odpravlja vzroke in da bi jo
                           prisilil, da bi bolj kooperativno sodelovala s skupščino pri sprejemanju
                           zakona o sanaciji bank, za katerega vemo, da je zelo potreben, vendar pa
                           ga bo lahko sprejeti samo, ko bo parlament prepričan, da je ta zakon
                           čist, da dejansko odpravlja vzroke, ki še zdaleč niso samo devizne vloge
                           - mislim da je tega minimalno - gre predvsem za te onesnažene plasmaje
                           bank. Skupščina mora vedeti, kaj je pripeljalo do tega, kako bodo banke
                           sanirane in kdo bo prihodnji lastnik teh bank, kar doslej v predlogih
                           zakona za sanacijo bank ni bilo nikoli tako čisto predstavljeno, da bi
                           večina sprejela.</p>
                        <p>Še nekaj me je zbodlo. Gospod Kopač je rekel, da je zakon nazadnjaški:
                           onemogoča optimalno lokacijo kapitala. Nasprotno je res: sedanje stanje
                           onemogoča optimalno lokacijo kapitala. Tudi o tem je govoril. Če banke
                           pobirajo oderuške obresti še kolikor toliko zdravemu gospodarstvu in ta
                           denar vlagajo v propadla podjetja zato, da vzdržujejo neko svojo bilanco
                           premoženja, potem je to ravno obraten tok kapitala, kot bi bil potreben.
                           Zakon bi prav to preprečil in silil banke, da nehajo s tem početjem;
                           namreč, zapravljanjem investicijskega kapitala, ki ga zbirajo z
                           oderuškimi obrestmi. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa dr. Zagožnu. Prosim, da ugotovimo navzočnost. Eden prihaja, to
                           še ni dovolj. <stage>(40 navzočih.)</stage> Eden manjka. Gospod Pregelj
                           je prvi, Tomšič drugi in potem po vrsti. <stage>(Zdaj nas je 41
                              prisotnih.)</stage> Pregelj, Tomšič, Kolešnik - po vrsti.</p>
                     </sp>
                     <sp who="#sp.PregeljŽarko">
                        <speaker>ŽARKO PREGELJ:</speaker>
                        <p>Spoštovani! Zahvaljujem se gospodu Kopaču za poglobljeno vsebinsko
                           razlago določenih zadev, katere so verjetno običajnim poslancem mnogo
                           manj razumljive. Jasno pa je, da je taka razlaga ali predavanje
                           otežkočeno, če predavatelj nima ustreznih pripomočkov. Težko je sledili
                           razpravi, če nimaš določenega priznanja, brez ustreznih grafičnih
                           prikazov, kajti te zadeve včasih je zelo enostavno pokazati z ustreznimi
                           instrumenti. Tako, da jaz razumem tisto manjše zanimanje poslancev v tej
                           smeri, kajti jasno je - iz svoje pedagoške izkušnje vem - ko učenec,
                           oziroma tisti, ki posluša neko predavanje ne uspe slediti, potem njegova
                           aktivnost, oziroma zanimanje pada in tukaj je verjetno razlog, zakaj je
                           bilo manjše zanimanje v dvorani.</p>
                        <p>Vsekakor pa imam o tem zakonu in o celotni problematiki neko predstavo,
                           ki sem si jo nekako poenostavljeno poskušal tako razložiti. Bistveno, na
                           začetku, se mi zdi to, da ugotovimo kakšno področje - ekonomsko namreč -
                           sploh obravnavamo. Če vzamemo našo državo kot zaprto območje, na katerem
                           bo veljal ta zakon, je resnica lahko ena. Vemo pa, da naša država ni
                           zaprto območje in tudi v bodoče verjetno ne bo. Dostopna bo vstopu tudi
                           tujega kapitala in potem se razmere začenjajo bistveno spreminjati. Že
                           ugotovitev mojih predgovornikov, da banke, ki nimajo onesnaženih
                           plasmajev, lahko zdaj na podlagi ustaljenih obrestnih mer kujejo dokaj
                           visoke dobičke, ki jih nihče primerno ne obdavči, to pomeni, da je nekaj
                           narobe. Namreč, če želimo z visokimi obrestnimi merami reševati te naše
                           banke, ki imajo tako in tako zgodovino, potem jasno tej rešitvi ni videti
                           konca. Vsi vemo, da je lahko neka banka, ki ima v svojem ustanovnem
                           kapitalu kapital podjetij, ki niso uspešna, ki ne ustvarjajo nove
                           presežne vrednosti, ki v bistvu celo padajo v svoji proizvodnji, potem
                           ima jasno taka banka slabo naložen denar, ogroženo je odplačevanje
                           obresti, kaj šele glavnice. Jasno, da taka banka ne more biti uspešna.
                           Jaz si tako razlagam celotno neuspešnost slovenskih bank.</p>
                        <p>Sedaj je ta rešitev, ali damo mi te bančne odnose oziroma kreditno
                           obrestne odnose na ustrezno evropsko raven ali ne. Mi ne smemo, po mojem
                           mnenju, reševati teh problemov slovenskega bančništva na tak način, ker v
                           resnici škodimo gospodarstvu, in če gospodarstvo, ki ima še vedno določen
                           ustanovni kapital v teh bankah, ne uspe ustvarjati nove presežne
                           vrednosti, potem te banke ne morejo nikoli izplavati.</p>
                        <p>Meni osebno je tudi razumljivo, da so pri nas visoke obresti, kajti naše
                           banke imajo majhen kapital in s svojo velikostjo in strukturo na tem
                           majhnem kapitalu z nizkimi obrestmi, enostavno povedano, premalo
                           zaslužijo. Če bi želele več zaslužiti, bi rabile več kapitala in bi ga
                           potem lahko po nižji obrestni meri posojale. Ta problem se na ta način,
                           da se bomo vrteli zgolj v krogu in bomo skrbeli za preživetje teh bank,
                           ne bo rešil. V resnici ima gospod Kopač prav, da je treba pristopiti k
                           sanaciji celotnega bančništva, obenem pa menim, da je že ta zakon, ki ga
                           predlaga gospod Toplak, korak k tej ozdravitvi. Tak zakon bi jasno
                           pokazal tistim bankam, da ne morejo več reševati svojega stanja z
                           visokimi obrestmi in bi jih avtomatično potem prisilil k iskanju
                           drugačnih rešitev. Verjetno bo drugačna rešitev tudi pameten pristop
                           oziroma priključitev k močnejšim bankam, to so jasno tuje, tu nimamo kaj
                           iskati. Nek strokovnjak je bil tu pred letom in pol, ko je ugotovil, da
                           verjetno ni izhoda za naše bančništvo ob izgubi, ki jo ima. In da je
                           verjetno edina rešitev ena pametna združitev s tistimi bankami, ki imajo
                           toliko kapitala, ki ga ustvarjajo na tako širokem področju, kjer ni
                           čutiti tako majhnih negativnih vplivov, kot pri nas v naši državi in ki
                           nam lahko posojajo tujo akumulacijo. To je ta problem.</p>
                        <p>Koliko je moje izvajanje strokovno pravilno, je mogoče malo vprašljivo,
                           ampak jaz to stvar tako razumem. Kot poslanec se bom tako odločal, da bom
                           razumel ta zakon v smeri ozdravitve bančništva, ker jih bo postavil na
                           realna tla. Iskanje izhoda z visokimi obrestmi je mogoče trenutno
                           rešljivo za posamezne banke, nikakor pa ne more biti rešitev za slovensko
                           gospodarstvo. Mi moramo imeti pred seboj slovensko gospodarstvo, ne samo
                           banke. Banke so del gospodarstva, toda temelj, ki bo našo družbo peljal
                           naprej je osnovno gospodarstvo in to mora postati uspešno. Se pravi, da
                           mora začeti proizvodnja rasti, se dvigovati, ne pa stalno padati. Že 10
                           let proizvodnja stalno pada, po 1, 4, 10% na leto. To ne pelje nikamor
                           več naprej. Tu je treba najti vzvode, da bo lahko tudi to gospodarstvo
                           ustvarilo toliko akumulacije, ki bo zanimiva tudi za banke, za tuje
                           banke, da bodo na tem prostoru začele delovati. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. K besedi se je javil gospod Tomšič.</p>
                     </sp>
                     <sp who="#sp.TomšičFrance">
                        <speaker>FRANCE TOMŠIČ:</speaker>
                        <p>Hvala lepa. Spoštovane poslanke in poslanci! Jaz bi želel izhajati iz
                           realnega stanja obrestnih mer, takšnega kakršnega imamo zadnje pol leta.
                           Vsi se zavedamo, da je v Sloveniji vladala in še vedno vlada neke vrste
                           anarhija na tem področju. Zaradi previsokih, oderuških obresti, te so
                           bile po naših podatkih realno tudi preko 50%, je vrsta podjetij prišla v
                           likvidnostne težave, mnogo pa jih je šlo zaradi servisiranja kreditov
                           tudi v stečaj. Torej so zadeve, ki jih danes obravnavamo, zelo resne.</p>
                        <p>Mislim, da je naloga slovenskega parlamenta, da te probleme na nek način
                           reši. Na ta način, kot se je lotil kolega Toplak, on je želel, da se
                           nekaj premakne in tako tudi razumem ta zakon in menim, da je to plemenito
                           dejanje, da smo sploh pričeli o tem razpravljati. Seveda, pa se moramo
                           zavedati, da tržno svetovno gospodarstvo, ne samo slovensko gospodarstvo,
                           lahko funkcionira edino, če se obrestne mere oblikujejo na osnovi ponudbe
                           in povpraševanja. To je osnova vsakega tržnega gospodarstva. Vendar je
                           glavna sporna točka to, da morajo biti banke tako oblikovane, da to
                           zmorejo. Mi pa nimamo trga denarja in tu je ta nesreča Slovenije. Mi
                           imamo še vedno kvazi monopol na tem sistemu. Vse druge banke, poleg
                           Ljubljanske banke, so v bistvu zanemarljive, druge banke iz inozemstva pa
                           še niso prezentne v taki meri, zato je potrebno, da na tem področju nekaj
                           naredimo.</p>
                        <p>Seveda se zavedam, če bi bil tak zakon v tej dikciji sprejet, da bi hitro
                           nastal sivi trg, jaz bi ga imenoval mafijski trg. Jasno, denarja še vedno
                           primanjkuje in če bi rekli, dobro, 6% je tisto, kar je edino pravilno,
                           denarja naenkrat ne bi bilo in začele bi delovati zveze, poznanstva in
                           seveda tega ne maramo, ker to ni pravna država. Če danes pogledamo v
                           Evropsko skupnost, bomo videli, da celo med tako razvitimi državami, kot
                           so Nemčija, Anglija, Francija, Španija, da je med temi državami velika
                           razlika, zato kapital zadnja dva meseca priteka v Nemčijo, kjer imajo
                           največje obrestne mere in to iz Amerike. Tudi glede Japonske je podobno.
                           Med njimi vlada neke vrste obrestna vojna in tega se moramo zavedati tudi
                           v Sloveniji, zato moramo rešiti na tak način, ki ga Evropa razume.</p>
                        <p>Zato bi predlagal dodaten sklep. Jaz se zahvaljujem kolegu Toplaku, da je
                           dal pobudo, da smo začeli razpravljati, vendar bi predlagal naslednji
                           sklep, dodatni sklep, če ta zakon ne bi bil sprejet: da vlada in
                           predlagatelj, dr. Toplak, v 30 dneh pripravijo tak zakon, ki bo reševal
                           predvsem naslednje, to so tiste stvari, ki jih je Evropa dejansko pozna:
                           oderuške obresti. Oderuške obresti, vi veste, da imajo nekatere države
                           17%, druge 14%, seveda vedno vezane na diskontno stopnjo banke tiste
                           države, v tem primeru Banke Slovenije.</p>
                        <p>To bi bila že velika rešitev, če bi to dosegli. Seveda potem je potrebno
                           vnesti člen o nepogodbenih obrestnih merah. Če ti dve stvari rešimo,
                           mislim, da je bila iniciativa dr. Toplaka že zelo koristna. Hvala
                           lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala. Gospod Kolešnik.</p>
                     </sp>
                     <sp who="#sp.KolešnikCiril">
                        <speaker>CIRIL KOLEŠNIK:</speaker>
                        <p>Spoštovani! Zanimivo je bilo poslušati vse razpravljalce, posebno gospoda
                           Kopača. Jaz se mu zahvaljujem za čudovit strokovni prikaz, predavanje,
                           kako se rešijo kontaminirane banke, zdebelijo brez posebnega napora, muke
                           nekontaminirane banke in potopi potapljajoče gospodarstvo, tisti, ki še
                           niso v fazi potapljanja, se pahnejo v to fazo. Ti nesrečniki morajo potem
                           v vodi loviti plavajoče rešilne pasove, čitaj in razumi - proračune. To
                           je danes stanje. Lahko bi ga opisal morda tudi na ta način. Danes je več
                           kot jasno, da te podivjane bolezni, ki se ji reče obrestna mera, ne
                           morejo obvladati očitno ne zdravniki klasične medicine in je še bolj
                           očitno potrebna alternativna medicina in pa zelo preprost ukrep: iz
                           postelj je potrebno nagnati ali celo spoditi tiste zdrave, ki so se
                           ulegli zraven bolnih.</p>
                        <p>Dejstvo je, da gospod Kopač in ostali, gospod Debeljak, govorijo o stroki
                           in nam seveda te izsledke stroke danes hočejo prikazati kot edine, ki
                           lahko rešijo ta problem. Vendar ta stroka je bila že pred leti. Morda, ne
                           vem, to bodo tudi povedali ti, ki danes stojijo za to stroko, kaj je ta
                           stroka v preteklosti naredila. Če gledam na stanje, je naredila malo,
                           kajti verjetno je ta ista stroka zadevo pripeljala do tega absurda, v
                           katerem smo danes.</p>
                        <p>Zato stojim in podpiram predlog, podlago, ki jo je predstavil gospod
                           Halb, namreč, da nam je bistveno, da rešujemo gospodarstvo, ne pa
                           izhodišče, da rešujemo banke in ne vse banke. Gre za dejstvo, da so danes
                           nasprotniki omejitve oziroma omejene obrestne mere tisti, ki zagovarjajo
                           rešitev Ljubljanske banke, recimo, ali pa tistih bank, ki imajo
                           kontaminirane plasmaje. To pomeni, da bi lahko v tem trenutku, ker pa ni
                           boljšega, ker to kar vlada danes predlaga, je veliko premalo, da bi to
                           bila garancija za jutri, da bodo ukrepi, ki jih predlaga vlada, znižali
                           obrestno mero. Nobene garancije ni.</p>
                        <p>Kolikor se spomnimo, smo že imeli neke poskuse sanacije bank, vendar
                           očitno nihče do danes ni uspel. Ker danes smo zopet pred novo sanacijo
                           bank. Kdo nam pa jutri garantira, da bo ta sanacija, ki je tako
                           zastavljena, kot o njej govori predstavnik vlade in še gospod Kopač, da
                           bo jutri ta sanacija uspela, da ne bomo jutri zopet pred dejstvom, da smo
                           nekaj sanirali, kar je potrebno nove sanacije?</p>
                        <p>Torej zaradi tega, ker ni nobenega zagotovila, tudi ta scenarij, katerega
                           v obupu predstavlja gospod Kopač, ne zagotavlja in ne daje nobene realne
                           osnove, da bi lahko proti zakonu glasovali, sem za ta zakon. Ker boljšega
                           v tem trenutku ni. Če rešuje tudi posledice, je v tem trenutku osnovno,
                           da rešimo vprašanje gospodarstva. Ta zakon je lahko prisila, da se vlada
                           resnično zavzame in naredi takšne predloge, ki bodo resnično rešili
                           problem, problem bančnega sistema. Če je to res, potem je verjetno res
                           tudi to, kar gospod Kopač govori, ker niti gospod namestnik ministra ni o
                           tem spregovoril, da v bistvu, kaj moramo ali kaj bo storila vlada s
                           tistim delom teh ekstremnih zaslužkov na obrestni meri, ki jih dobivajo
                           zdravi. Danes smo govorili, da bomo tolerirali to obrestno mero oziroma,
                           da bomo zniževali obrestno mero tako, da bomo sprejeli zakon o sanaciji.
                           Kaj pa s temi do sedaj pridobljenimi sredstvi, ki so jih pridobile banke
                           na račun visoke obrestne mere, pa nimajo kontaminiranih plasmajev?</p>
                        <p>To so tista vprašanja, na katere je vlada dolžna odgovoriti. Dokler tega
                           odgovora ni, podpiram predlog zakona, kakršenkoli je že. Ker osnovna
                           predpostavka je, rešiti vprašanje gospodarstva. Drugo vprašanje pa je,
                           kako rešiti problem bank oziroma sanirati banke. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. S tem so razprave izčrpane. Repliko želi gospod Kopač in
                           predstavnik vlade.</p>
                     </sp>
                     <sp who="#sp.KopačJanez">
                        <speaker>JANEZ KOPAČ:</speaker>
                        <p>Hvala lepa za besedo. Najprej, kaj se misli storiti z neupravičeno
                           pridobljenim dobičkom zaradi privilegiranega položaja, preberite program
                           Liberalno demokratske stranke. Ampak, to naj bo samo za uvod ali za
                           smešnico.</p>
                        <p>Drugače bi rad odgovoril na naslednja vprašanja. Mnogi ste izpostavljali
                           problem gospodarstva. Trdim, da ni druge poti za pomoč temu gospodarstvu,
                           kot je sanacija bank. Ker samo s sanacijo bank se lahko znižajo obrestne
                           mere, drugače se ne morejo.</p>
                        <p>Druga možnost je in tisto je nakazal gospod Pregelj, da se ukine vse
                           slovenske banke in se noter spusti tuje banke. Potem ne rabimo več nobene
                           suverenosti, lahko jo imamo na papirju, v življenju pa ne. Samo ti dve
                           poti sta poti za znižanje obrestnih mer.</p>
                        <p>Gospod Kolešnik je rekel, da bo podprl ta zakon, ne glede na to kakšen
                           je, ali je dober ali slab, samo zato, ker bo to nek napredek. Ne bo
                           napredek. Vprašajte svoje kolege, gospoda Schwarzbartla, gospoda Goljo,
                           gospoda Tomažiča, gospoda Boštjančiča in še koga, ki skupaj sedimo v
                           upravnem odboru sklada za razvoj malega gospodarstva in vam povem
                           izkušnjo iz tega sklada. Sklad se je odločil, da ne bo več dajal garancij
                           za kredite, ki jih najemajo mali gospodarstveniki od bank, torej za
                           kredite, ki bodo presegali, mislim, da je bil limit 15% realno obrestno
                           mero. In kaj se je zgodilo? Imeli smo že v obdelavi nekaj teh prošenj in
                           nekaj je bilo že celo odobrenih, kjer so bile obrestne mere 18, 20% in
                           naslednji teden, so vsi prinesli od bank soglasje, da bodo banke znižale
                           tisto obrestno mero na 15%. In smo si rekli, če gre pa to tako lahko,
                           potem pa dajmo reči 12%. Kmalu potem je gospod Brezar, direktor tega
                           sklada, nekdanji minister za drobno gospodarstvo, ko je sklepal pogodbe s
                           posameznimi kreditojemalci, ugotovil naslednje: banke so z lahkoto
                           naredile tisto, kar sem napovedal prej da se bo zgodilo, če bo ta zakon
                           sprejet. Znižale so obrestno mero, lahko bi jo celo znižale na nič,
                           vendar so si skozi druge instrumente dobile nazaj točno tisto, kar so
                           prej hotele. Torej z obveznim depozitom in s posebno tarifo. Skratka, kar
                           se tega tiče, da zakon ne bo nič pomagal. Temu gospodarstvu ta zakon ne
                           bo pomagal niti za en tolar.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Moram opozoriti, da je poteklo šest minut.</p>
                     </sp>
                     <sp who="#sp.KopačJanez">
                        <speaker>JANEZ KOPAČ:</speaker>
                        <p>Že spet. Gospod Zagožen je v svoji strpni diskusiji, za katero se mu
                           zahvaljujem, omenil, da se strinja ali da se ne strinja z eno od treh
                           trditev, ki sem jih postavil jaz in ta je, da vzroke ne odpravlja ta
                           zakon. (Bom vse skupaj skrajšal.)</p>
                        <p>Gospodu Halbu moram reči, da je podel in da je njegova izjava, da se
                           brigam samo za Ljubljansko banko.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Takoj moram, če sem prav razumel <stage>(Kopač: Prav ste
                              razumeli.)</stage>, moram dati opomin. Prosim, nobenih osebnih
                           žalitev. Prosim, moram opozoriti, nobenih osebnih žalitev cenjenih
                           kolegov.</p>
                     </sp>
                     <sp who="#sp.KopačJanez">
                        <speaker>JANEZ KOPAČ:</speaker>
                        <p>Dr. Toplak! Ko je doktor Halb izrekel hudo žalitev na moj račun, ko je
                           gospod Halb rekel - lahko mu rečem doktor, ker veliko teoretizira, tako
                           kot je to nekoč Darja Lavtižar Bebler rekla za gospoda Feltrina -  ko je
                           on izrekel hudo žalitev na moj račun, niste intervenirali. Rekel je
                           naslednje (mislim, da bo sam potrdil): da gre meni samo za reševanje
                           Ljubljanske banke. Ni res, meni se gre za reševanje bančnega sistema,
                           katerega večji del predstavljajo stare banke, ki imajo del kontaminiranih
                           plasmajev. Še enkrat ponavljam. Imamo samo dve opciji: eno je da ukinemo
                           banke in spustimo noter tuje in nam suverenost ne pomaga nič in druga je,
                           da ozdravimo obstoječe banke. In pri bančnem sistemu je treba zdraviti
                           banke na počez, ne pa ene pustiti, da propadejo, ena pa ne.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Poteklo je osem minut za repliko.</p>
                     </sp>
                     <sp who="#sp.KopačJanez">
                        <speaker>JANEZ KOPAČ:</speaker>
                        <p>Ne vem, če se sploh še splača hoditi gor. Poudaril bi samo to. Mogoče sem
                           nor, ker skušam s strokovnega vidika povedati, da je ta zakon nesmiseln.
                           Dosti razprav je šlo na to, da je zakon pravzaprav bolj političen, da je
                           opozorilo vladi, češ da bo nekaj naredila, da ne dela dosti itd. Jaz bi
                           rekel to: Prosim, če vas ne prepričajo strokovni argumenti, potem imejte
                           v vidu geslo, ki ga je nekoč napisal dr.Oblak - Hamurabi - denar je
                           preresna zadeva, da bi jo prepustili politikom. Hvala zeankrat.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala. S tem smo zaključili razpravo. Želi še v imenu banke kdo? Oba.
                           Prosim, Andrej Rant, predstavnik Banke Slovenije.</p>
                     </sp>
                     <sp who="#sp.RantAndrej">
                        <speaker>ANDREJ RANT:</speaker>
                        <p>Spoštovani predsednik, spoštovane poslanke in poslanci! Dovolite, da vam
                           vzamem še nekaj minut v okviru razprave zakona o obrestni meri, ki je
                           predložen, da nekoliko osvetlim, kaj tak zakon pomeni z vidika delovanja
                           Banke Slovenije. Mislim, da nihče izmed prisotnih in razpravljalcev ne
                           dvomi v to, da so obrestne mere problem. Osnovna razlika je v pristopu,
                           kako ta problem rešiti. Če gledam z vidika denarne politike in v tem
                           okviru tudi poslovanja s tujino, lahko ugotavljam, da smo v enem letu
                           dosegli de facto konvertibilnost v poslovanju s tujino na principu
                           denarne politike, ki kontrolira likvidnost in temelji svoj instrumentarij
                           na tržnem poseganju v likvidnost bank in tudi na tržnem poseganju v
                           jemanju te likvidnosti iz obtoka.</p>
                        <p>Ta zakon v taki obliki, v kakršni je predložen, tak pristop in tako
                           politiko direktno ogroža; direktno posega v instrumentarij, ki ga
                           trenutno poznamo v Banki Slovenije, ne samo na aktivni strani, ampak
                           predvsem tudi na pasivni strani. Veste, da smo z instrumentom, tako
                           imenovanim dvojčkom, ki smo ga uveljavili v poletnih mesecih, zelo
                           uspešno uravnovesili stran dajanja denarja v obtok in s potrebo po
                           jemanju denarja iz obtoka.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Samo malo prosim. Banka Slovenije k tej točki niti ni vabljena. Samo
                           konkretno stališče, da ne bi obnavljali stvari, ki so že bile tudi, če ne
                           moramo prekiniti zaradi odmora.</p>
                     </sp>
                     <sp who="#sp.RantAndrej">
                        <speaker>ANDREJ RANT:</speaker>
                        <p>Moram povedati, da so nas iz skupščine povabili na to razpravo. Bom
                           skušal skrajšati razpravo.</p>
                        <p>Ta zakon omejuje aktivnost Banke Slovenije na en instrument izmed dveh
                           ključnih, se pravi tečaja in obresti. Vrže vse na tečaj in v konceptu
                           tečajne politike spreminja tisto, kar se je dosedaj izkazalo za uspešno.
                           Mi bomo ob takem zakonu lahko ugotavljali, da z nihanjem tečaja
                           kompenziramo tisto, kar se bo sicer dogajalo v monetarni politiki in kar
                           smo doslej kompenzirali z drugimi instrumenti, kar je v direktnem
                           nasprotju tudi z zakonom o Banki Slovenije in njegovim 2. členom, ki
                           govori o skrbi Banke Slovenije za stabilnost valute. Vodi v vsesplošni
                           indeksacijo in v povečevanje inflacijskih pričakovanj, od katerih smo se
                           s težavo odlepili in ki nedvomno ne prispevajo k temu, da bi se naša
                           ekonomija in z njo naš bančni sistem stablizirali.</p>
                        <p>Zato je naše stališče do tega zakona negativno. Govorim vam pa o tem več
                           zaradi tega, ker ko boste ocenjevali uspešnost politike Banke Slovenije,
                           skozi njeno poročilo za leto 1992, potem boste morali upoštevati tudi
                           objektivne okoliščine, v katerih je banka tako politiko lahko izvajala in
                           med te objektivne okoliščine sodi tudi ta zakon. Hvala</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Hvala lepa. Še gospod Deželak, pardon, Debeljak. Ugotovimo navzočnost! V
                           dvorani nas je 40 ali 41. Ugotovimo navzočnost! Pri kom ne gori lučka,
                           naj preveri? V dvorani nas je 40.</p>
                     </sp>
                     <sp who="#sp.DebeljakStanko">
                        <speaker>STANKO DEBELJAK:</speaker>
                        <p>Gospod predsednik, bom zelo kratek. Mislim, da gre za težak strokovni
                           problem, ki ga je treba strokovno rešiti. Tega problema se je zavedala
                           vlada junija, ko je predlagala zakon o razreševanju problema deviznih
                           hranilnih vlog, to je bilo junija lani, ko smo dali v obravnavo zakon o
                           bankah in hranilnicah, zakon o Banki Slovenije, zakon o predsanaciji,
                           sanaciji in zakon agencije za sanacijo. To pomeni takoj z denarnim
                           sistemom je bil pripravljen sistem sanacije bančnega sistema, ker je
                           nedonosna aktiva bank eden od osnovnih razlogov za tako visoke obrestne
                           mere. Nova vlada je julija meseca letos ta zakon ponovno poslala v
                           obravnavo in ob tem zakonu poslala v obravnavo tudi zakon o garancijah za
                           obveznice, ki jih bo izdala Agencija za sanacijo bank. Iz tega lahko
                           zaključujem, da se tako pozicija kot opozicija zavedata problema sanacije
                           bank in strokovno pristopata k razreševanju teh problemov.</p>
                        <p>Mislim, da ima gospod Zagožen prav ko pravi, da je potrebno, da se
                           angažiramo v skupščini, da se v skupščini za obravnavo in sprejem teh
                           dveh zakonov vlada angažira in zato je tudi dogovorjeno, da ko bodo te
                           točke na dnevnem redu, bo prišel na skupščino predstavnik Agencije za
                           sanacijo bank, kjer bo obrazložil sanacijski program bank in postopek
                           sanacije bank, ker na ta način bomo lahko prišli, ne takoj, ampak v
                           določenem obdobju, do zaželenih rezultatov.</p>
                        <p>Reči moram, da je v tem programu tudi predvideno, da bodo tiste banke, ki
                           bodo prišle v sanacijo, morale poleg drugega tudi znižati obrestno mero,
                           ker jim bo država s tem, ko bo prevzela slabo aktivo, povečala donosnost
                           njihove aktive in bodo morale iti z obrestnimi merami navzdol. Tu je
                           tista garancija o kateri je bilo postavljeno vprašanje, ali se bodo
                           obresti znižale ali ne, tako kot je gospod Kolešnik rekel.</p>
                        <p>To, kar je gospod Pregelj rekel, da meni, da je sanacija bank potrebna,
                           drži. Ne morem pa reči tega, da bomo s tem, ko bomo ta zakon sprejeli, pa
                           začeli s sanacijo bank. Mi bomo samo navidezno, navzven prisilili banke,
                           da v pogodbe dajejo nižje obrestne mere, skozi druge načine pa bodo
                           razliko od obrestnih mer pokrile. To pomeni, da spravljamo smeti pod
                           tepih, ne pa da čistimo sobo.</p>
                        <p>In zato še enkrat pravim: edina in prava rešitev za razrešitev problema
                           obrestnih mer je čimprejšnji pristop k sanaciji bank, in to vseh bank, ne
                           samo Ljubljanske banke, tistih bank, ki imajo slabo aktivo; teh je pa
                           veliko. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Hvala lepa. Če ne, samo dve minuti. Moram odgovoriti na nekaj stvari
                           gospodu Debeljaku.</p>
                     </sp>
                     <sp who="#sp.ToplakLudvik">
                        <speaker>DR. LUDVIK TOPLAK:</speaker>
                        <p>Sklep našega zbora glasi: "Vlada Republike Slovenije naj v roku enega
                           meseca pripravi in Skupščini Republike Slovenije predloži predlog za
                           izdajo zakona o obrestni meri z osnutkom zakona, ki bo vključeval tako
                           redne kot zamudne obresti." Tega vlada ni storila. Z vlado smo
                           sodelovali, vlada je bila povabljena k vsem oblikam v vseh fazah
                           sodelovanja pri pripravi predloga; s tem, da strokovno mnenje strokovnih
                           služb posebej poudarja distinkcijo med v sodelovanju z vlado ali skupaj z
                           vlado. Če gre za sodelovanje z vlado potem je pač v odvisnosti od dobre
                           volje sodelovanja z vlado, ni pa nujno, da se predlog skupaj
                           pripravi.</p>
                        <p>Drugo. Glede pripomb gospoda Kopača glede stroke, moram reči naslednje:
                           400 pravnikov na enem zboru, 100 pravnikov na drugem zboru, 200
                           ekonomistov na tretjem zboru, 100 finančnikov na četrtem zboru, pa da ne
                           naštevam drugih, s tem, da posamično eden ali dva sta imela pomisleke;
                           pri tem ne delam razlike, moram reči, glede stranke. Dejstvo je, da
                           tisti, ki posojajo denar so proti zakonu, tisti, ki pa živijo od svojega
                           dela in si kdaj pa kdaj tudi morajo sposoditi denar, pa so za zakon.</p>
                        <p>Dalje, glede regulative v zgodovini, ki jih je navajal gospod Kopač, naj
                           samo povem to: v starem Rimu v zgodnjem suženjstvu je bila obrestna mera
                           zakonsko omejena. Od Aristotela naprej, ko je začelo filozofsko,
                           religiozno, mistično obdobje, zlasti krščanstva, ki potem traja do
                           francoske revolucije, v vsem tem času je bila moralno, religiozno urejena
                           obrestna mera oziroma praviloma prepovedana, kar je gospod Kopač omenjal.
                           Glede tistih detajlov, ki jih našteva, v posameznih konkretnih primerih
                           pa je stvar lokalnega - jaz bi vam lahko naštel, kako je stvar izgledala
                           v ptujskem statutu, recimo, v XV. stoletju itd., ampak gre za konkretne
                           stvari, ko je zgodnje meščanstvo v posameznih primerih poskušalo stvari
                           pravno regulirati tako ali drugače. Po francoski revoluciji, ko govorimo
                           o blagovno denarni ekonomiji, so te stvari dokaj enotne, in trdim v vseh
                           deželah. V leksikonu, enciklopediji, ki jo omenja gospod Kopač - ki jo v
                           Sloveniji edino jaz imam, kolikor vem, in tistih nekaj, ki sem jim jaz
                           kopije te knjige dal, ker vsako leto izide - je navedeno praktično za
                           vse, kot že poudarjeno,  razen za Jugoslavijo. Glede drugih stvari, glede
                           Avstrije moram reči, imam najnovejšo sodno prakso  Avstrije, kjer je 16 %
                           minus 4, to je 12 % je meja oderuštva. Dejanska obrestna mera v Avstriji
                           pa je, imam slučajno tukaj, od 3,5 % do 9 % izjemoma. Takole. Tako
                           izgledajo stvari v praksi, da se ne bi kaj dosti zavajali.</p>
                        <p>Glede tiste navedbe, da je npr. na Švedskem na 500 % bila obrestna mera
                           določena čez noč, pa naj povem: ko  je bilo prejšnji četrtek v zboru
                           občin to navedeno, me pokliče novinarka direktno pred radio Val 202 in mi
                           to vprašanje postavi. Jaz sem bil nekoliko v zadregi. Sicer sem slišal,
                           pa nisem verjel. Navedba. Takoj zatem sem poklical po telefonu prijatelja
                           odvetnika v Stockholm in mi je povedal: Ja, to ni obrestna mera. To je
                           eskontna stopnja, to je kazen za tiste poslovne banke, ki ponoči pridejo
                           iz špekulativnih razlogov, ko slišijo, da nekje valuta niha na svetovnem
                           trgu, pa pridejo ponoči v negativo, v negativno stanje na svojem računu
                           pri centralni banki, te iste se kaznujejo, ampak ne na 500 % ampak za 500
                           % je poskočila ne obrestna ampak eskontna stopnja. To pa je npr. od 6 na
                           30 %. Takole. Tako mi je odgovoril odvetnik iz Švedske. Jaz pričakujem še
                           konkretne podatke.</p>
                        <p>Dalje. Glede nekaterih drugih navedb ne bi šli v detajle. Jaz želim samo
                           poudariti nekaj drugega. Res je, da gre za pomemben gospodarski projekt,
                           gre za zelo pomemben gospodarski zakon, ki pomeni predvsem to, kar so
                            nekateri razpravljalci tukaj poudarili, pomeni razbremenitev
                           gospodarstva z oderuškimi obrestmi. To je tisto, kar najbolj obremenjuje
                           naše resnično ustvarjalno gospodarstvo. Zadnjič sem s tega mesta omenjal
                           samo primer Metalne, kjer je pred točno enim letom Metalna bila dolžna 14
                           milijonov na enem računu in v enem letu je ta dolg, samo ta dolg iz
                           naslova obrestovanja obresti narasel na 40 milijonov dolarjev. Koliko je
                           to procentov, naj vsak zase sam izračuna.</p>
                        <p>Hvala lepa. Jaz bi končal. Cenjenemu zboru predlagam, da zakon izglasuje.
                           Hvala.</p>
                     </sp>
                     <sp who="#sp.ToplakLudvik">
                        <p>PREDSEDNIK DR. LUDVIK TOPLAK:</p>
                        <p>Hvala lepa. Replike ni več.  Nekdo mora zaključiti. Prosim, gospod
                           Debeljak. Prosim.</p>
                     </sp>
                     <sp who="#sp.DebeljakStanko">
                        <speaker>STANKO DEBELJAK:</speaker>
                        <p>Mislim, da je nujno, da nekaj pojasnim. Sklep se je glasil, da vlada
                           pripravi zakon o obrestih in zakon o zamudni obrestni meri. Zakon o
                           zamudnimi obrestni meri je pripravila in ga je tudi skupščina v marcu
                           sprejela. Glede obresti pa menimo, da tega ni možno z zakonom urejati.
                           Strinjamo pa se s tem, to, kar je gospod Tomažič predlagal, da se
                           zadolži, da se v zakon o obligacijskih razmerjih napiše, katere obresti
                           so takrat, kadar niso pogodbeno določene in kako se določajo te oderuške
                           zamudne obresti in to smo tudi v usklajevanju z gospodom Toplakom rekli.
                           Vsebino 1. člena tega zakona je treba spraviti v zakon o obligacijskih
                           razmerjih, ker mi tega nimamo urejeno. Jaz sem prej citiral italijanski
                           civilni zakonik, ki določa, da je to 10 %, če ni to pogodbeno določeno.
                           Drugače pa velja pogodbena obrestna mera.</p>
                        <p>To, kar sem hotel reči je pa to, da Švedska, to ni kazenska obrestna
                           mera, to je eskontna stopnja nacionalne banke in to ni kazenska obrestna
                           mera. Na to eskontno stopnjo se pa prilagajajo vse ostale obrestne mere v
                           bančništvu. Se pravi eskontna stopnja je tista, ki določa višino
                           obrestnih mer. To v nobenem primeru ni kazenska. Ne bom se več oglasil.
                           Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. To je eskontna stopnja za tip banke, ki pride v negativo na
                           svojih računih pri centralni banki. Drugo. Takoj, samo da povem. Sklep je
                           bil dovolj jasen s strani Družbenopolitičnega zbora. Hvala lepa. Preidemo
                           na glasovanje. Ugotovimo navzočnost. <stage>(42 navzočih
                              poslancev.)</stage> Proceduralno vprašanje ima gospod Kopač.</p>
                     </sp>
                     <sp who="#sp.KopačJanez">
                        <speaker>JANEZ KOPAČ:</speaker>
                        <p>Ne bom pojasnil glasu, pa tudi ne bom repliciral, čeprav bi imel še
                           marsikaj reči na to, kar je bilo ravnokar povedano s strani dr. Toplaka.
                           Rad bi povedal samo to. Ta zakon predstavlja eno <stage>(Vmes predsednik
                              Toplak: Proceduralno.)</stage> Ja, ja, seveda. Razlagam. Skratka,
                           najprej proceduralno, predlagam, da se ugotovi sprejemljivost tega zakona
                           s predhodnim glasovanjem. Mislim, da to poslovnik omogoča. Zakaj? Zato,
                           ker je ta zakon izjemno pomemben mejnik od ustvarjanja enega normalnega
                           tržnega gospodarstva nazaj v socialistično plansko gospodarstvo - to je
                           moja trditev - in predstavlja izjemno obremenitev slovenskega
                           gospodarstva z depoziti, s tarifami in podobnimi instrumenti, ki bodo
                           nadomestili obrestno mero. Zato predlagam, da se o zakonu predhodno
                           glasuje. Pa še to bi rekel. Zdi se mi, da je zakon celo v nasprotju z
                           ustavo. Sicer jaz to ne znam preceniti, ampak skorajda prepričan sem, da
                           bi v primeru ustavnega spora tudi padel.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Mislim, da je brezpredmetno, da glasujemo o uskladitvi. Glede
                           usklajenosti z ustavo pa bo odločalo ustavno sodišče, sicer pa so stvari
                           že danes jasne. Jaz predlagam, da preidemo na glasovanje. <stage>(Glas iz
                              klopi - se ne razume.)</stage> Prosim? Prosim, predhodno glasovanje,
                           kdo je za predlog. O tem odločim jaz po poslovniku in odločil sem, da
                           ugotavljamo predhodno soglasnost. Kdo je za predlog zakona? Ampak to je
                           samo poskusno, predhodno glasovanje. Kdo je predlog zakona? Z amandmaji
                           bomo potem glasovali konkretno.</p>
                        <p> Kdor je za, naj, prosim, glasuje. <stage>(20 poslancev.)</stage> Je kdo
                           proti? <stage>(8  poslancev.)</stage>  Se je kdo vzdržal? <stage>(12
                               poslancev.)</stage></p>
                        <p> Po vsem tem, to je predhodna soglasnost. Ugotavljamo predhodno
                           soglasnost. Mi vidimo, kako to izgleda. Pravno je to irelevantno, ampak
                           dobro. Zdaj pa preidemo na glasovanje zares.</p>
                        <p>Prvo predlagamo, ugotavljamo, da so bili vloženi ustavni amandmaji
                           oziroma zakonski amandmaji konkretno k 1. členu, kjer se predlaga, da se
                           v 1. členu v prvem odstavku za besedo "ureja" doda beseda "letno" in
                            besedo "obveznosti" nadomesti z besedo "dajatve". Gre za čisto
                           redakcijsko zadevo.</p>
                        <p>Ponovno ugotovimo navzočnost. Če dobro vidim, nas je 43. Ugotavljamo
                           navzočnost. <stage>(44 navzočih poslancev.)</stage></p>
                        <p>Kdo je za ta amandma, ki je redakcijske narave?</p>
                        <p>Kdor je za, naj prosim glasuje. <stage>(27  poslancev.)</stage> Je kdo
                           proti? <stage>(2  poslanca.)</stage>  Se je kdo vzdržal? <stage>(14
                               poslancev.)</stage></p>
                        <p>Ugotavljam, da je amandma izglasovan.</p>
                        <p>(Prosim, če potrpežljivo počakamo do kraja. Gospod Kopač je zapustil
                           dvorano, ne ni zapustil.) Glasujemo o drugem amandmaju. K 2., 3., 4. in
                           5. členu kjer se predlaga, da se črta besedo "letna oz. na leto" ker smo
                           ta termin že nadomestili v 1. členu. V dvorani nas je 43. Ugotovimo
                           navzočnost, ponovno. <stage>(44 navzočih.)</stage> Medtem je eden
                           vstopil.</p>
                        <p>Kdor je za, naj prosim glasuje. <stage>(27 poslancev.)</stage> Je kdo
                           proti? <stage>(1 poslanec.)</stage>  Se je kdo vzdržal? <stage>(12
                              poslancev.)</stage></p>
                        <p>Ugotavljam, da so amandmaji izglasovani.</p>
                        <p>Amandma k 2. členu predlaga, da se v drugem odstavku 2. člena pred
                           številom "8%" doda besedilo "in zavezane hranilne vloge." To je amandma
                           predvsem po diskusiji s pravniki in finančniki.</p>
                        <p>Kdor je za, naj prosim glasuje. <stage>(28 poslancev.)</stage> Je kdo
                           proti? <stage>(3 poslanci.)</stage>  Se je kdo vzdržal? <stage>(10
                              poslancev.)</stage></p>
                        <p>Ugotavljam, da je amandma izglasovan.</p>
                        <p>Dalje. K 5. členu se predlaga amandma in sicer dva amandmaja. Prvi
                           amandma. V 5. členu se besedi "javne obveznosti" nadomesti z besedama
                           "javne dajatve". Gre za ustavno dikcijo javne dajatve, ne javne
                           obveznosti; redakcijskega značaja.</p>
                        <p>Kdor je za, naj prosim glasuje. <stage>(27 poslancev.)</stage> Je kdo
                           proti? <stage>(4 poslanci.)</stage>  Se je kdo vzdržal? <stage>(7
                              poslancev.)</stage></p>
                        <p>Ugotavljam, da je amandma izglasovan.</p>
                        <p>In drugi amandma, pardon, amandma k 6. členu, kjer se predlaga, da v 6.
                           členu se besede "za zavarovanje rizika" črtajo in nadomestijo z besedami
                           "za nezavarovane terjatve".</p>
                        <p>Kdor je za, naj prosim glasuje. <stage>(26 poslancev.)</stage> Je kdo
                           proti? <stage>(3 poslanci.)</stage>  Se je kdo vzdržal? <stage>(9
                              poslancev.)</stage></p>
                        <p>Ugotavljam, da je amandma izglasovan.</p>
                        <p>Dalje še en redakcijski. V 8. členu se predlaga, da se drugi odstavek 8.
                           člena črta, in sicer drugi odstavek v 8. členu, ki glasi: "Obresti
                           plačane preko limitov, določenim s tem zakonom, se povrnejo dolžniku na
                           njegovo zahtevo." To je že urejeno v drugih zakonih, zato predlagam, da
                           glasujemo o amandmaju.</p>
                        <p>Kdor je za, naj prosim glasuje. <stage>(26 poslancev.)</stage> Je kdo
                           proti? <stage>(2 poslanca)</stage>  Se je kdo vzdržal? <stage>(9
                              poslancev.)</stage></p>
                        <p>In sedaj glasujemo o zakonu z amandmaji. (Počasi, da se ohladi.)
                           Ugotovimo ponovno navzočnost. <stage>(45 navzočih.)</stage> In sedaj
                           glasujemo o zakonu z amandmaji, kakor smo jih izglasovali.</p>
                        <p>Kdor je za, naj prosim glasuje. <stage>(26 poslancev.)</stage> Je kdo
                           proti? <stage>(12 poslancev.)</stage>  Se je kdo vzdržal? <stage>(8
                              poslancev.)</stage></p>
                        <p>Ugotavljam, da je zakon z amandmaji izglasovan in sprejet v našem zboru.
                            </p>
                        <p>S tem je dodatni sklep gospoda Tomšiča brezpredmeten. Sedaj prosim pet
                           člansko skupno komisijo za uskladitev. Halb, Kopač, Toplak, Kolešnik in
                           Pregelj. Hvala.</p>
                        <p>Predlog dajem na glasovanje. Halb, Kopač, Toplak, Kolešnik in
                           Pregelj.</p>
                        <p>Kdor je za, naj prosim glasuje. <stage>(36 poslancev.)</stage> Je kdo
                           proti? <stage>(2 poslanca.)</stage>  Se je kdo vzdržal?
                              <stage>(Nihče.)</stage></p>
                        <p>Ugotavljam, da je usklajevalna komisija izglasovana.</p>
                        <p>Sedaj pa zasluženo 60 minut pavze, pa bodimo - 55 minut pavze.</p>
                     </sp>
                     <stage type="time">(Seja je bila <time to="1992-10-21T13:35:00"
                           xml:id="stage.t.14">prekinjena ob 13.35 uri</time> in se je <time
                           from="1992-10-21T15:05:00" xml:id="stage.t.15">nadaljevala ob 15.05
                           uri</time>.)</stage>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Ugotavljam, da nismo sklepčni in predlagam, da po možnosti v svoje klube
                           sporočite, da bi čez deset minut, recimo, začeli z nadaljevanjem seje.
                           Vidim, da to nobenega preveč ne zanima.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Čas je za nadaljevanje. Ugotavljamo navzočnost. Še prihajajo. Prosim, če
                           vstopijo. 40 nas je. Eden je odšel in nas je 39. Eden je prišel, eden
                           odšel. Ponovno, prosim, ugotovimo navzočnost.</p>
                        <p>Ugotavljamo navzočnost. Komu ne gori lučka? Ugotavljam, da je zbor
                           sklepčen, 41 navzočih.</p>
                     </sp>
                  </div>
                  <div ana="#PAR.TDR" n="8">
                     <sp who="#sp.ToplakLudvik">
                        <p>Prehajamo na</p>
                        <p>
                           <title>8. TOČKO DNEVNEGA REDA: PREDLOG ZAKONA O SKLADU KMETIJSKIH
                              ZEMLJIŠČ IN GOZDOV REPUBLIKE SLOVENIJE</title>.</p>
                        <p>Predlog zakona je v obravnavo predložila Vlada Republike Slovenije.
                           Obravnavali so ga: Odbor za kmetijstvo in gozdarstvo kot matično delovno
                           telo dne 5.6.1992, ki predlaga amandmaje k 4., 5., 13. členu ter ponovno
                           še 6.10.1992, kjer se je opredelil do vloženih amandmajev; Komisija za
                           preobrazbo družbene in zadružne lastnine, ki je imela številne pripombe k
                           posameznim rešitvam obravnavanega predloga zakona; Zakonodajno-pravna
                           komisija je dne 9.6.1992 ocenila, da je predlagani zakon s sistemskega
                           vidika nesprejemljiv in da bi bilo lahko njegove posamezne določbe
                           razumeti kot sporne glede na novo ustavo. Po njeni oceni bi ta zakon
                           pomenil podržavljanje kmetijskih zemljišč, kmetij in gozdov v družbeni
                           lastnini, s katerimi sedaj upravljajo in razpolagajo občine, podjetja in
                           organizacije in druge pravne osebe, kar bi bilo glede na novo ustavo
                           lahko zelo sporno. Komisija predlaga zboru, da predlog zakona zavrne in
                           predlagatelju naloži pripravo novega predloga zakona.</p>
                        <p>Poslanec Andrej Magajna je predložil amandma k 4. in 13. členu in
                           variantni predlog še za 13. člen <stage>(iz klopi: ne, črtam)</stage>
                            ter amandma k 14., 15. in 16. členu.</p>
                        <p>Stališče Vlade Republike Slovenije do vloženih amandmajev smo prejeli dne
                           21.7.1992. Prejeli smo tudi amandmaje Vlade Republike Slovenije, in sicer
                           vlada predlaga amandmaje k 4., 5., 6., 9., 10., 12., 13., 14., 15. in 16.
                           členu predloga zakona. Ti amandmaji so bili vloženi dne 21.7.1992 ter se
                           v skladu s 5. odstavkom 294. člena poslovnika Skupščine Republike
                           Slovenije, štejejo za sestavni del zakona, ker so bili vloženi več kot
                           deset dni pred dnem, določenim za sejo.</p>
                        <p>Poslanec Tone Anderlič predlaga amandmaje k 4., 13., 15. in 16. členu.
                           Amandmaji so bili vloženi po preteku roka za vložitev amandmajev.
                           Poslanec Franco Juri je vložil amandma k 15. členu ravno tako po poteku
                           roka za vložitev amandmajev. Po poteku roka za vložitev amandmajev sta
                           vložila amandmaje tudi poslanec Miran Potrč k 13. in 15. členu in Ciril
                           Kolešnik k 13., 14. in 16. členu.</p>
                        <p>Vsi ti amandmaji so bili vloženi po poteku roka za vložitev amandmajev,
                           kar pomeni, da niso vloženi v skladu z 291. členom poslovnika Skupščine
                           Republike Slovenije, ki zahteva, da mora biti amandma vložen najmanj
                           deset dni pred dnem, določenim za sejo.</p>
                        <p>Glede na to, da je Družbenopolitični zbor na 30. seji dne 12.2.1992
                           sprejel sklep, s katerim soglaša z vsebino pisma dr. Bučarja glede dela
                           zborov in delovnih teles to pomeni, da je treba upoštevati tudi te roke
                           za vlaganje amandmajev.</p>
                        <p>Zboru zato predlagam, da se v skladu s 294. členom poslovnika, ki omogoča
                           izjemo deset dnevnemu roku, zbor opredeli o utemeljenosti rokov za
                           predložitev amandmajev izven poslovniško določenega roka in da z
                           glasovanjem odloči, ali bo obravnaval predložene amandmaje. Prosim
                           poslance, da obrazložijo zamudo rokov za vložitev amandmajev.</p>
                        <p>Prosim gospod Tone Anderlič, da obrazložite v skladu s citiranimi
                           določili poslovnika, zakaj ste zamudili rok, da zbor oceni, ali je
                           upravičeno in da se ga vzame v obzir. Prosim.</p>
                     </sp>
                     <sp who="#sp.AnderličTone">
                        <speaker>TONE ANDERLIČ:</speaker>
                        <p>Zamuda je nastala zaradi tega, ker v ostalih dveh zborih je bil vložen,
                           tukaj pa ni bil in sem potem ...</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa. Prosim, gospod Franco Juri.</p>
                     </sp>
                     <sp who="#sp.JuriFranco">
                        <speaker>FRANCO JURI:</speaker>
                        <p>Če spomin ne vara, smo ta amandma predložili nekateri poslanci z Obale,
                           ker je predlog za tak amandma nekje pozno prispel do nas in sicer po
                           usklajevanju v okviru Obalne skupnosti. Zaradi tega dolgega usklajevanja
                           pa smo čakali in ...</p>
                     </sp>
                     <sp who="#sp.ToplakLudvik">
                        <speaker> PREDSEDNIK DR. LUDVIK TOPLAK:</speaker>
                        <p>Hvala lepa za obrazložitev.</p>
                        <p>Gospod Miran Potrč se je opravičil, je približno iz istih razlogov
                           navedel, je pa odsoten. Prosim še gospod Kolešnik.</p>
                     </sp>
                     <sp who="#sp.KolešnikCiril">
                        <speaker>CIRIL KOLEŠNIK:</speaker>
                        <p>Spoštovani! Niso krivi nogometni treningi, ampak je krivo nekaj drugega.
                           Namreč ta zakon o oblikovanju Sklada kmetijskih zemljišč na ravni države
                           je zelo pomemben, zamuda pa je nastala zaradi tega, ker smo konzultirali
                           tudi druge občine. Namreč, ta zakon prehiteva sistemsko zakonodajo (kot
                           je npr. zakon o kmetijskih zemljiščih, potem celo vrsto prostorskih
                           zakonov in tudi zakon o varstvu okolja). In - kot sem rekel - ker smo
                           konzultirali občine in od njih pridobivali odgovore, je nastala zamuda. V
                           bistvu večina občin v Sloveniji podpira te amandmaje, ki jih predlagam,
                           ker ta zakon bistveno posega, kot sem rekel, brez te sistemske
                           zakonodaje, v razmerja in v bistvu spreminja odnose v prostoru. Zato so
                           tudi ti amandmaji predlagani. Kaj pa je bistvo amandmajev, bom pa potem,
                           ko jih boste podprli - v kar ne dvomim - tudi razložil. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR.LUDVIK TOPLAK:</speaker>
                        <p>Hvala lepa gospodu Kolešniku. Mislim, da lahko damo vse štiri primere
                           skupaj na glasovanje, da ugotovimo, da se uvrstijo na dnevni red.</p>
                        <p>Ugotovimo navzočnost, prosim! <stage>(47 prisotnih.)</stage></p>
                        <p>Kdor je za, naj prosim glasuje. <stage>(38 poslancev.)</stage> Je kdo
                           proti? <stage>(2 poslanca.)</stage>  Se je kdo vzdržal? <stage>(aktivno 2
                              poslanca.)</stage></p>
                        <p> Ugotavljam, da je predlog izglasovan in so amandmaji uvrščeni v
                           obravnavo.</p>
                        <p>In sedaj prosim predstavnico vlade, če želi besedo? Prosim, gospa Martina
                           Lippai, svetovalko vlade v Ministrstvu za kmetijstvo, gozdarstvo in
                           prehrano.</p>
                     </sp>
                     <sp who="#sp.LippaiMartina">
                        <speaker>MARTINA LIPPAI:</speaker>
                        <p>Pozdravljeni! Ta zakon o Skladu kmetijskih zemljišč in gozdov Republike
                           Slovenije je tudi eden od zakonov, ki ima izredno dolgo proceduro
                           sprejemanja v Skupščini. Predlog za izdajo z osnutkom je vlada predložila
                           še kot Izvršni svet v Skupščino julija 1991 hkrati s predlogi zakonov o
                           denacionalizaciji, zadrugah in lastninskem preoblikovanju podjetij, kajti
                           vsi ti zakoni skupaj predstavljajo celoto, v kateri se ureja del
                           lastninjenja sedanjega družbenega premoženja. Po vseh zapletih, ki so
                           bili v zvezi s samim predlogom za izdajo z osnutkom,  in potem tudi s
                           predlogom zakona, je v končni fazi potem še vlada v aprilu mesecu
                           predlagala začasno odložitev obravnave predloga zakona zaradi tega, ker
                           je bil v vladi sprejet ekonomski program, v katerem je bila predvidena
                           tudi ustanovitev državne zakladnice, ki naj bi kot organ v sestavi enega
                           od ministrstev pravzaprav vodila celotno premoženje države, med drugim
                           tudi ta kmetijska zemljišča in gozdove, ki naj bi postali last Republike
                           Slovenije. Za upravljanje s temi kmetijskimi zemljišči in gozdovi,
                           skratka za skrb za njihovo obdelavo, za sklepanje pogodb pa bi bil
                           zadolžen ta Sklad kmetijskih zemljišč in gozdov Republike Slovenije, ki
                           naj bi posloval kot javni zavod.</p>
                        <p>Zaradi predvidene ustanovitve državne zakladnice je bilo treba potem
                           določene stvari v predlogu zakona še popraviti, kar je vlada naredila z
                           amandmaji iz julija, ki pa so sestavni del tega zakona.</p>
                        <p>Ta zakon naj bi torej urejal, po eni strani, status tega sklada; v
                           prehodnih določbah pa je predvideno tudi lastninjenje dela kmetijskih
                           zemljišč in gozdov, ki so sedaj v družbeni lastnini, in sicer od vseh
                           tistih organizacij oz. podjetij, ki se ne bodo lastninila po zakonu o
                           lastninskem preoblikovanju podjetij, in od občin, medtem ko naj bi se
                           zemljišča in gozdovi podjetij, ki se bodo lastnina po zakonu o
                           lastninskem preoblikovanju podjetij, prenesla v last države in s tem v
                           Sklad kmetijskih zemljišč po tem zakonu, ki je v Skupščini kot predlog že
                           tudi vložen in je predviden za obravnavo v naslednjem tednu.</p>
                        <p>Torej, ne glede na vse te časovne zaplete, ki so bili, se sedaj nekako
                           časovno ujemata ta predlog zakona o skladu in predlog zakona o
                           lastninskem preoblikovanju podjetij. Zakon o Skladu kmetijskih zemljišč
                           in gozdov pa je treba sprejeti že zaradi sprejetih zakonov, zaradi zakona
                           o denacionalizaciji, po katerem ima ta sklad določeno vlogo; namreč
                           izdajal naj bi priznanice za vsa tista kmetijska zemljišča, ki jih
                           lastniki ne bi želeli dobiti vrnjena v naravi. Torej se ta del zakona o
                           denacionalizaciji ne more izvajati, ker tega sklada ni. Poleg tega je
                           treba realizirati zakon o zadrugah, po katerem so že postala kmetijska
                           zemljišča in gozdovi, ki so jih dobile zadruge neodplačno, last države,
                           sedaj pa pravzaprav nimamo upravljalca s temi zemljišči in se prenosi še
                           ne izvajajo.</p>
                        <p>Rada bi ponovno opozorila na to, da je ob sprejemu zakona o
                           denacionalizaciji jasno izhajalo iz njegovih določb, da je potrebno za
                           realizacijo teh določb pravzaprav vsa kmetijska zemljišča in gozdove v
                           družbeni  lastnini prenesti skupnemu lastniku in da potem upravlja z
                           njimi ta sklad, ki potem izdaja te vrednostne papirje. Torej je ta
                           skupščina v bistvu to odločitev že sprejela ob zakonu o
                           denacionalizaciji. Zato je sedaj pač treba zadeve izpeljati do konca.</p>
                        <p>Glede na amandmaje in na različne pripombe - ki so bile dane tudi ob
                           obravnavi predloga, niti ne v amandmajski obliki, ampak čisto načelne
                           pripombe, ki bi morale biti v bistvu razčiščene v prvi fazi tega zakona,
                           zlasti kar se tiče ustavne podlage - vlada meni, da ustavna podlaga
                           vsekakor je. Veljavna ustava ne govori več o družbeni lastnini, ampak
                           ureja lastnino kot privatno lastnino ali pa javno. Torej je treba na nek
                           način z zakoni, kot je bilo to predvideno v 3. točki 99 amandmaja k
                           Ustavi Republike Slovenije iz leta 1974, v zakonu urediti prehod družbene
                           lastnine v druge lastninske oblike; v tem primeru v javno lastnino, v
                           lastnino države. Zato menimo, da ni razlogov, da bi dvomili v ustavno
                           podlago za takšno lastninjenje.</p>
                        <p>Gre pa za vprašanja, kot postavljajo občine, da naj bi del zemljišč oz.
                           gozdov ostal kar sedaj tudi že na občinah. Vendar (kot že rečeno) na
                           takšno rešitev vlada ne more pristati, ker bo sicer breme
                           denacionalizacije prevrženo na tista zemljišča, ki bodo v lasti
                           republike, medtem ko občine k sami denacionalizaciji, zlasti z vidika
                           priznanic in podobnega, s svojimi zemljišči in gozdovi ne bi nič
                           prispevale. Zato je pač treba zadevo izpeljati do konca. Po predlogu
                           zakona pa je predvideno, da se po končani denacionalizaciji in po
                           ureditvi vseh teh razmerij občinam vrnejo tista zemljišča, ki so jih
                           le-te imele pred drugo svetovno vojno oziroma tista zemljišča, ki so
                           potrebna za občine kot lokalne skupnosti. Torej je tudi ta del varovan in
                           bi lahko občine dobile po določenem obdobju določena zemljišča in gozdove
                           nazaj; ne pa vseh.</p>
                        <p>Prav tako je poskrbljeno za varnost sedanjih obdelovalcev teh kmetijskih
                           zemljišč in gozdov. Ker tisti, ki obdelujejo ta zemljišča sami, bodo
                           lahko sklepali pogodbe tudi za nadaljnjo obdelavo brez kakršnekoli
                           licitacije in podobnega, ampak se  enostavno sklenejo pogodbe, vendar
                           samo za tista zemljišča, ki jih dejansko sami obdelujejo. Ker imamo
                           primere, da je v upravljanju teh družbenih kmetijskih organizacij -
                           čeprav tem po tem zakonu ne bodo odvzeta zemljišča - okrog 6.000 he pri
                           posamezni organizaciji, obdeluje pa dejansko samo 2.000; za preostalih
                           4.000 pa tako rekoč ne ve, kaj se s temi hektarji dogaja.</p>
                        <p>Torej zaradi realizacije vseh že sprejetih zakonov, za pravzaprav
                           omogočanje sprejema in izvajanja tudi zakonov, ki so že vloženi v
                           Skupščino in pa zato, da se na področju kmetijskih zemljišč in gozdov
                           vzpostavijo ustrezne evidence in naredi potreben red, predlagamo, da se
                           ta zakon sprejme, skupaj seveda s predloženimi amandmaji vlade oziroma s
                           tem, kar je dala kot sestavno besedilo in nekaterimi, ki jih vlada tudi
                           podpira. Hvala lepa.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa, gospe Martini Lippaijevi. Prosim, poročevalce delovnih teles.
                           Prosim, gospod Potočnik.</p>
                     </sp>
                     <sp who="#sp.PotočnikFranc">
                        <speaker>FRANC POTOČNIK:</speaker>
                        <p>Spoštovane gospe in gospodje. Kot ste že slišali v uvodnih besedah, je ta
                           zakon šel eno čudno pot. Tako imate pred seboj samo dodatno poročilo
                           Odbora za kmetijstvo in gozdarstvo, medtem ko tisto osnovno poročilo je
                           bilo seveda že pred počitnicami v juniju izdano in verjetno ga nimate s
                           seboj. Povedal bi vam, kakšni so bili sklepi Odbora za kmetijstvo in
                           gozdarstvo kot matičnega delovnega telesa, ki so bili skoraj soglasno
                           sprejeti.</p>
                        <p>Prvo je ugotovitev, da je zakon nujno potreben iz dveh razlogov: iz
                           razlogov za nemoten potek dela denacionalizacije in potem iz drugega
                           razloga, da se lahko spelje ta strategija razvoja slovenskega kmetijstva,
                           pri katerem je tudi mišljena enotna politika gospodarjenja s kmetijskimi
                           zemljišči in gozdovi. Vendar ta zakon v osnovnem tekstu v celoti tega ne
                           omogoča, zato je odbor sprejel več amandmajev, ki bi jih lahko razdelil v
                           tri sklope. Prvi sklop amandmajev - gre za tiste začetne amandmaje
                           oziroma tam okrog člena 5 - gre za to, da odbor z njimi predlaga, da je
                           nadzor nad delom sklada kmetijskih zemljišč in gozdov poverjen Skupščini.
                           S tem v zvezi je potem tudi v amandmaju napisano, kdo naj postavlja člane
                           upravnega odbora, direktorja itd. 10. člen je drugi sklop, ko gre za
                           finančne stvari; in sicer gre za to, da smo bili v odboru večinskega
                           mnenja, da se eventualni likvidnostni presežki v toku leta avtomatsko ne
                           prelivajo v državni, proračun ampak da se sicer lahko prelivajo ob
                           soglasju sklada. Namreč, tukaj je bila bojazen, da bi glede na to, da bo
                           precej funkcij in nalog sklada sezonske narave, da bi lahko v nekem času
                           bil likvidnostni presežek, ta denar bi šel avtomatsko v proračun; in
                           potem, ko bi bilo nekatere naloge sezonskega značaja potrebno izvršiti,
                           denarja enostavno ne bi bilo. Skratka ne nasprotujemo temu, da se ta
                           denar v proračunu uporablja, ampak ob soglasju sklada.</p>
                        <p>Najpomembnejši pa se mi zdi amandma odbora k 13. členu. Bistvo tega
                           amandmaja je, da pridejo v sklad vsa kmetijska zemljišča in gozdovi v
                           Sloveniji. Namreč v tekstu zakona kot je, je glavni ali pa večinski del
                           kmetijskih zemljišč iz tega izpuščen in zato menimo v odboru, da
                           pravzaprav, če ta amandma ne bo sprejet, zakon kot takšen ne dosega
                           svojega namena in ga potem kot takšnega tudi ne moremo sprejeti. Tukaj
                           gre za to, da bi - v tem členu se govori, da bi se pretežni del
                           kmetijskih zemljišč lastninilo v skladu z zakonom o lastninskem
                           preoblikovanju podjetij oziroma zakonom o lastninjenju; vendar tukaj je
                           ena od pomembnih stvari to, da v 68. členu ustave piše, da nad
                           kmetijskimi zemljišči tujci ne morejo biti lastniki oziroma nad
                           nepremičninami. S tem v zvezi menimo, da pravzaprav se kmetijska
                           zemljišča ne morejo lastniniti enako kot ostala podjetja. To je eden od
                           razlogov, zakaj smo ta amandma k 13. členu vložili. Drugi je pa ta, da
                           menimo, da so kmetijska zemljišča in gozdovi v veliki meri splošna,
                           narodna dobrina in da mora biti ta stvar pod kontrolo države, kako bomo s
                           tem gospodarili. In le na takšen način, da vsa kmetijska zemljišča in
                           gozdovi pridejo v ta sklad, zagotovimo, da bo obdelava in pridelava na
                           teh kmetijskih zemljiščih v skladu z razvojno strategijo oziroma
                           strategijo razvoja slovenskega kmetijstva, ki jo bomo pa itak morali
                           tukaj v skupščini sprejeti. Ob tem pa, kot je že predstavnica vlade
                           omenila, ne obstoja bojazen, da bi sedanji upravljalci teh družbenih
                           kmetijskih zemljišč avtomatsko izgubili to pravico, saj v zakonu v nekih
                           členih pač piše, da vlada oziroma sklad podeli koncesijo oziroma sklene
                           pogodbo z dosedanjim upravljalcem teh zemljišč, če seveda ta zemljišča
                           obdelujejo v skladu s sprejetimi načeli oziroma v skladu s to našo
                           kmetijsko politiko.</p>
                        <p>Torej, da rezimiram. Odbor meni, da je ta zakon nujno potreben, da lahko
                           speljemo denacionalizacijo in da ima ta strategija razvoja kmetijstva, ki
                           bo slej ko prej prišla v Skupščino tudi svoj temelj, vendar ta zakon je
                           sprejemljiv pod pogojem, če se sprejmejo ti amandmaji Odbora za
                           kmetijstvo in gozdarstvo; predvsem mislim tukaj na amandma k 13. členu
                           zakona. Hvala.</p>
                     </sp>
                     <sp who="#sp.ToplakLudvik">
                        <speaker>PREDSEDNIK DR. LUDVIK TOPLAK:</speaker>
                        <p>Hvala lepa gospodu Potočniku. Še kdo od poročevalcev delovnih teles? Če
                           ne, odpiram razpravo. Za razpravo so prijavljeni - do sedaj nobeden.
                           Odpiram razpravo. Gospod Ciril Kolešnik.</p>
                     </sp>
                     <sp who="#sp.KolešnikCiril">
                        <speaker>CIRIL KOLEŠNIK:</speaker>
                        <p>Spoštovani! Gospod Potočnik je dal dobro iztočnico; namreč rekel je -
                           čudna pot zakona. Nič kaj čudna pot za čuden zakon. Namreč, razlagati in
                           trditi, da je ta zakon bistven za izvajanje zakona o denacionalizaciji je
                           malo prehuda. Prvič, ta zakon zakona o denacionalizaciji ali izvajanje
                           zakona ne bo rešil. To trdim, ker ga izvajamo že zdaj. Ni res tisto, kar
                           gospa Martina Lippai govori, da se zdaj ne izvaja. Ne vem, koliko ima
                           podatkov, ampak v naši občini se izvaja. Torej ustanovitev sklada ni
                           potrebna za to.  Na koncu koncev to dokazujem tudi s tem, ker je država v
                           dveh letih nazaj zagotavljala določena sredstva, s katerimi smo občine
                           odkupovale zemljo prav za to, da bi potem izvajali zakon o
                           denacionalizaciji. In takšne pogodbe smo mi tudi z vlado podpisovali
                           oziroma z ministrstvom, da bomo to zemljo vračali potem v primerih, ko bi
                           bilo potrebno, ko ne bi bilo moč vrniti tiste zemlje, katera je bila
                           vzeta potencialnim bivšim lastnikom oziroma zdaj novim lastnikom, da jim
                           vrnemo potem to zemljo. Drugače povedano, vam dam primer. Recimo, če bo
                           sklad - predpostavimo da bo sklad, jaz pa trdno upam, da ne bo - da ima
                           ta sklad zemljo v Prekmurju, potencialnega lastnika v Bukovšku, to je v
                           občini Brežice, in bo seveda, ker je državni sklad, recimo temu lastniku
                           vrnjena zemlja v Prekmurju. Lastnik pa živi v Bukovšku. Mislim, da to ne
                           gre. Se pravi, da bo zemlja verjetno vrnjena v neposredni bližini, kar
                           lahko povsem zagotovi občina in ni nobene potrebe, da imamo državni
                           sklad. Zaradi tega razloga govorim.</p>
                        <p>Kar se tiče zadeve, ko se pravi strategija kmetijskega razvoja - drugi
                           razlog s katerim se opravičuje ta zakon - bi vprašal predlagatelje, gospe
                           in gospode, kje pa je zakon o, recimo, kmetijstvu, pa zakon o kmetijskih
                           zemljiščih. To so osnovni zakoni, brez katerih ne more biti sprejet in
                           uveljavljen zakon o skladu kmetijskih zemljišč. Da je  to res tako, vam
                           sami predlagatelji povedo, saj razlagajo - recimo, vlada razlaga na 7
                           strani  odgovorov na amandmaje, kjer pravi: "zakon tudi ne pomeni,
                           nacionalizacije premoženja občin", kar ni res. To je prvi zakon, ki
                           legalno nacionalizira kakršnokoli premoženje po letu 1991 po ustanovitvi
                           naše države, legalno nacionalizira. Neodplačno nacionalizira tisto, kar
                           so občine dolga in dolga leta kupovale oziroma si z neko politiko
                           zbiranja nekega premoženja - mi pa letos uvajamo premoženjske bilance,
                           kar je izjemno pomembno, to je samo mimogrede povedano - sedaj država to
                           premoženje nam jemlje. In jaz vas vprašam, ali ni to nacionalizacija in
                           neodplačana nacionalizacija? In odgovor, tu v drugem odstavku pravi, da
                           pa bi lokalnim skupnostim omogočili vračilo dela kmetijskih zemljišč.
                           Vprašam vas, katera vlada in s kakšno garancijo bo to dala. Niti ta niti
                           bodoča vlada te garancije ne daje. Tu nas hoče oslepiti oziroma meče
                           pesek v oči. No, naprej: "zemljišč in gozdov, katerih lastniki so bili"
                           je v 17. členu predloga zakona predvideno, "da se jim po končani
                           denacionalizaciji vrnejo nekatera zemljišča in gozdovi. Do takrat bo tudi
                           že vzpostavljena nova upravna ureditev lokalnih skupnosti. S prenosom
                           vseh kmetijskih zemljišč in gozdov v lasti Republike Slovenije se
                           pravzaprav varujejo", kar je zelo smešno, "tudi pravice bodočih lokalnih
                           skupnosti pred morebitnimi zlorabami tega premoženja v tem prehodnem
                           obdobju."  S tem je vlada povedala, da trdi, jaz pa zdaj tako razumem, da
                           so zdajšnje občine nezanesljive, nezaupanja vredne občine oziroma
                           skupnosti, katerim je treba čim prej vse pobrati, ker so recimo, ne vem,
                           ali kriminalne ali ne vem kakšne. Mislim, da je to zelo težka obtožba,
                           kar bo vlada morala zelo detajlno, podrobno razložiti. Ker to je prehudo
                           trditi, da so zdajšnje občine potratne, kriminalne in nezaupanja vredne.
                           Torej sistem, ki v tem trenutku ne velja. To v tem odstavku med vrsticami
                           piše. Jaz si drugače tega ne znam razlagati. Se pravi, da bodo boljše
                           lokalne skupnosti po zakonu o lokalni skupnosti, recimo. Mislim, da je to
                           nekaj nezaslišanega, kar si vlada lahko dovoli reči o lokalnih skupnosti.
                           (Da, med vrsticami. Prav ima gospod Školč, kot vedno.)</p>
                        <p>Da nadaljujem zadevo. Se pravi tudi ta stvar ne drži, da ne bi te občine
                           zmogle tega bremena. Do sedaj so ga, mislim, da ga tudi naprej lahko. In
                           trdim, da bi na ta način, kot se sedaj poskuša, v bistvu kršili ustavo in
                           na koncu koncev tudi to, kar je ustava zagotovila, da imajo lokalne
                           skupnosti svoje premoženje, sedaj s takim zakonom seveda odvzemamo.</p>
                        <p>Naslednja zadeva, ki je v tem delu izjemno pomembna. Gre za to, da se
                           nadaljuje tendenca centralizacije. To je spet eden izmed tistih zakonov,
                           ki v bistvu centralizira v centru vse odločanje, upravljanje, vendar
                           pušča odgovornost za posledice v prostoru lokalnih skupnosti; nam v
                           prostoru prepušča vse posledice. Da je to res, več ali manj vsi veste,
                           ker  konec koncev vsi prihajamo iz nekega ožjega prostora, in da se bomo
                           morali ukvarjati s posledicami. Kolikor bi vlada tudi to odvzela oziroma
                           prevzela, potem ne bi bil tu problem; bil bi veliko manjši problem.
                           Poglejte naprej. V tem smislu kot na drugih področjih tudi tu, ko nimamo
                           še niti zakona o varstvu okolja, ko nimamo zakona o urejanju prostora,
                           prihajamo z zakonom o skladu kmetijskih zemljišč, kar vlada trdi v eni
                           izmed razlag, pravi recimo, da občine niso zagotovile ustreznega varstva
                           kmetijskih zemljišč.  Jaz trdim, da to ni res. To vam lahko dokazujem
                           tudi s tem, ker vlada - prejšnja ali pa zdajšnja pa tudi predprejšnje
                           vlade - so bore malo naredile, da bi občine lahko dejansko izvajale
                           politiko varstva kmetijskih zemljišč, ampak objektivno politiko varstva
                           kmetijskih zemljišč. Jaz trdim, da to ni mogoče. Primer. Mi smo
                           zavarovali vsa kmetijska zemljišča, v bistvu pa nismo dali nobenega
                           razvoja tem demografsko ogroženim območjem ali pa tudi drugim območjem,
                           nobenega razvoja. Nismo priznali niti na varstvo kmetijskih zemljišč
                           nobene rente, prostor smo pustili, da se ukvarja sam s seboj in enostavno
                           v tem smislu ne damo niti možnosti razvoja. S tem dokazujem, da je
                           varstvo kmetijskih zemljišč, tako kot je zapisano oziroma se zahteva,
                           nemogoče. Ali pa je sedaj možno, da bo na novo ustanovljen sklad
                           funkcioniral normalno in da bo uresničeval strategijo kmetijskega
                           razvoja, je veliko vprašanje. Trdim, da to ni možno. Recimo, poglejte
                           dopis. Prišel je dopis v občine včeraj, predvčerajšnjim: navodilo o
                           aktivnostih za ustanovitev zemljiške službe v Sloveniji. Vlada,
                           ministrstvo, ne vem, če za to minister ve, tu podpisa ni, piše zanj,
                           nekdo se je podpisal, se ne da čitati, ne vem če je to točno, težko je
                           prebrati - vendar to navodilo je bilo izdano.  Navodilo gre v bistvu
                           preko še ne sprejetega zakona oziroma že izvaja oziroma se ustanavlja ta
                           sklad sicer kot neka služba pri ministrstvu in gre, seveda, za hrbtom
                           zakonodaje, ki še ni sprejeta oziroma gre za hrbtom skupščine in se ta
                           služba v bistvu že ustanavlja. In da bo hec največji, gospa Lukežičeva in
                           Andrej Cankar sta tisti dve kontaktni osebi, kateri sta zadolženi, da se
                           ta služba ne glede na to ali bo ta zakon sprejet ali ne bo sprejet,
                           zadolženi, da kontaktirata z občinami. Seveda zahtevajo od občin, da vse
                           premoženje sporočimo gor, celo računalnike in vse to, kar naj bi bivši
                           skladi imeli, skratka tistih še pred letom 1990, še v socializmu, da vse
                           to prenesemo z dobro voljo seveda v ministrstvo oziroma v državo in si
                           med nalogami zapišejo to zadevo in  pravijo, recimo, da bo takšen sklad
                           poskrbel za to, da bo vzdrževanje strokovnih podlag za potrebe
                           kmetijskega, prostorskega planiranja kot npr. kategorizacija agro kart
                           itd. Ustavimo se pri agro  karti. Agro karta je stvar, ki vztraja v
                           Sloveniji že 6 let. 6 let niso uspeli - gospa Lukežičeva, kolikor se
                           spomnim, ker pač to zadevo malo bližje od prejšnjih služb poznam, to
                           zadevo pelje - to ubogo agro karto nismo uspeli v 6, 7 letih narediti;
                           kar naenkrat pa jo bo uspel sklad narediti. Pa za božjo voljo, ali bo res
                           tak sklad petih šestih ljudi, ali ne vem kolikih, petdesetih, šestdesetih
                           ljudi, uspel to agro karto narediti, če cela vesoljna planerska Slovenija
                           to ni uspela v 6 letih narediti.</p>
                        <p>Hočem povedati to, da razlogi, s katerimi se opravičuje ustanovitelj
                           sklada, so zelo plehki. Zato smo se mi povezali s sosednjimi občinami in
                           vsemi občinami v Sloveniji in od njih vseh dobili več ali manj podporo.
                           Tu imam samo par pismenih podpor, kjer ugotavljajo isto kot mi, da gre v
                           bistvu za nacionalizacijo občinskega premoženja v trenutku, ko poudarjamo
                           premoženjske bilance, ko na koncu koncev  smo resnično z ustavo zapisali,
                           da so lokalne skupnosti tista osnovna jedra, ki planirajo, ki upravljajo
                           in se ukvarjajo predvsem s prostorom in infrastrukturo - da ne navajam,
                           kaj vse naj bi lokalne skupnosti delale - vse to se naj bi sedaj preneslo
                           na državo. Potem vas pa resnično vprašam, ali v tem smislu še obstaja
                           kakršenkoli smisel obstoja lokalnih skupnosti, če še to zadevo
                           vzamemo?</p>
                        <p>Zaradi tega, kot pravim, smo s predlogom med občinami prišli, da bi 13.
                            člen v predlogu zakona črtali. Možno je tudi, mi nismo proti, da se
                           ustanovi zakon o skladu kmetijskih zemljišč, naj država zagotovi
                           sredstva, naj zemljišče kupuje in ga naj seveda uporablja za svoje
                           potrebe s tem, da ne prihaja do odvzemanja zemljišč občinam. To je možno,
                           čeprav po drugi strani trdim, da takšen sklad, kot je zamišljen, je v
                           zraku oziroma je nepotreben. Ni nobene potrebe, da bi sklad o kmetijskih
                           zemljiščih imeli. Je pa potreba po zakonu o kmetijstvu, pa po zakonu o
                           kmetijskih zemljiščih prav gotovo, kjer se moramo opredeliti kaj pomeni
                           kategorija kmetijskih zemljišč. Ali je to planibilna kategorija ali ni
                           planibilna kategorija.  Zakaj? Ker so kmetijska zemljišča enakovredna
                           vsem ostalim zemljiščem in morajo biti podvržena tudi planiranju; seveda
                           objektivno zrelemu planiranju, kar mislim, da pravna država lahko
                           zagotovi. Ob tem pa to planiranje seveda ne sme biti ozko, niti zaščita
                           kmetijskih zemljišč ne sme biti ozka. Jaz se strinjam s tistimi, ki
                           pravijo, da je zaščita kmetijskih zemljišč pomembna, vendar skozi zaščito
                           kmetijskih zemljišč je potrebno, da mora tistemu prostoru, ki ima veliko
                           kmetijskih zemljišč, ki so za državo pomembna, država zagotoviti ustrezno
                           rento oziroma ustrezno nadomestilo, kajti s samim varovanjem kmetijskih
                           zemljišč temu prostoru še ni zagotovljen noben dohodek niti ni nobene
                           možnosti razvoja.</p>
                        <p>To so tista vprašanja na katerih moramo vztrajati, da se rešijo, ne pa na
                           ustanovitvi nekega sklada, ki bo - berem iz tega navodila, ker to je
                           verjetno sedaj delno spremenjen načrt - zaposlil toliko in toliko ljudi,
                           v vsaki občini po enega človeka. Na koncu koncev že sedaj lahko te ljudi
                           imamo. Večina občin, ki so kmetijsko pomembne, ima sekretariat kmetijskih
                           zemljišč, ki lahko v okviru v katerem so, zagotovijo vso normalno službo
                           v prostoru oziroma na področju gospodarjenja s kmetijskimi zemljišči.
                           Enako potem naprej tudi konec koncev sredstva zagotavljajo občine, kot
                           jih naj bi zagotavljala republika. Ne vidim razloga in pomena, zakaj
                           sklad kmetijskih zemljišč. Samo zaradi denacionalizacije in pa za
                           uresničitev strategije kmetijskega razvoja prav gotovo ne, ker: prvič,
                           pri prvi denacionalizaciji poteka, mi smo zavezani s pogodbami z državo,
                           da ta zemljišča vračamo po postopkih in pa po rešenih primerih; kar se
                           tiče pa strategije kmetijskega razvoja sem pa povedal, da manjkajo
                           osnovni zakoni in ta zakon bo v zraku in ne pomeni nič. Praktično
                           nič.</p>
                        <p>Kar se tiče zadeve premoženj, sem pa tudi povedal, da na ta način v
                           bistvu bistveno osiromašimo občine. Da vam ne povem, posebno tiste
                           občine, kot so Lenart ali še bolj revne občine, imajo vse bogastvo, ki ga
                           imajo, v kmetijskih zemljiščih.</p>
                        <p>Teh primerov bi še lahko navajal veliko. Opozarjam pa na to, da karkoli
                           bomo mi sklenili, če ne bomo sklenili tako kot predlagamo, se pravi da
                           izglasujemo predlagane amandmaje in da na koncu koncev ne izglasujemo
                           zakona, prevzemamo odgovornost za lokalne skupnosti oziroma prevzemamo
                           odgovornost za vse posledice. Na ta način se bo zgodilo, da bodo iz
                           centra vršeni poskusi oziroma se bo poskušalo gospodariti s temi
                           kmetijskimi zemljišči, kar bo najmanj toliko sporno, kot se danes trdi,
                           kot trdi vlada ali pa Ministrstvo za kmetijstvo, da je to sporno na
                           nivoju občin. Jaz trdim, da na nivoju občin to z gospodarjenjem s
                           kmetijskimi zemljišči ni sporno, ker mi za svoje probleme ožje vemo in
                           jih znamo reševati, iz centra bo pa to veliko težje oziroma bo veliko
                           pristransko.</p>
                        <p>Jaz pričakujem torej od vas, da boste podprli najmanj amandmaje, katere
                           predlagam - za mano stoji več kot polovica občin v Sloveniji z vso
                           podporo, katero lahko tudi dokazujem - in na koncu koncev, da boste
                           podprli vse tiste, ki trdijo, da je potrebno najprej sprejeti sistemsko
                           zakonodajo, torej najprej zakon o kmetijstvu in zakon o kmetijskih
                           zemljiščih in šele nato zakon o skladu kmetijskih zemljišč. To je prava
                           pot. Vse ostalo je velika napaka, ki jo bomo morali oziroma jo bodo
                           morali tisti, ki bodo prišli za nami, zelo hitro popravljati z veliko
                           težjimi posledicami kot pa so danes v prostoru. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospa Lippaijeva je prosila za odgovor.</p>
                     </sp>
                     <sp who="#sp.LippaiMartina">
                        <speaker>MARTINA LIPPAI:</speaker>
                        <p>Vidim, da se je gospod Kolešnik zelo dobro pripravil na tole. Vendar
                           moram nekatere stvari ponovno povedati, pa tudi odgovoriti na nekatere
                           njegove trditve. Jaz nisem rekla, da se zakon o denacionalizaciji ne more
                           izvajati. Jaz sem rekla, da se ne more izvajati tisti del, ki ureja
                           priznanice - in upam, da je to zabeleženo, pa bomo lahko pogledali.
                           Povedala sem tudi, da je po zakonu o zadrugah že sprejeto, da se
                           prenesejo v ta sklad, ki ga ni, kmetijska zemljišča in gozdovi, ki so jih
                           zadruge dobile neodplačano; tudi ta zakon je ta skupščina sprejela. Vlada
                           je že določila predlog zakona o gozdovih in predlog zakona o lastninskem
                           preoblikovanju podjetij, ki te stvari tudi zaokrožujeta in dograjujeta.
                           Ta dva zakona sta že v Skupščini. Zakona o kmetijstvu in zakona o
                           kmetijskih zemljiščih še nimamo, ker se pač hkrati čisto vseh stvari ne
                           da narediti, pa morda bo gospod Kolešnik razumel, da če z enim zakonom,
                           pa naj bo to sklad kmetijskih zemljišč ali pa zadruge, porabimo 5 krat
                           več časa, kolikor je sploh bilo predvideno, da se drugih pač ne da v isti
                           sestavi delati. To je opravičilo, zakaj zakona o kmetijskih zemljiščih še
                           ni, vendar, zakon o kmetijskih zemljiščih, kar se tiče kmetijskih
                           zemljišč, dovolj dobro ureja in njihovo varstvo, njihovo planibilnost,
                           kolikor jo pač je. Menimo, da zaradi tega, ker bi sprejeli zakon o
                           skladu, ki bi uredil samo lastninska razmerja, nič pa ne bi posegal v
                           varstvo, nič ne bi posegal v to, kaj se šteje za dobro obdelano zemljišče
                           in vse te zadeve, za to se uporablja zakon o kmetijskih zemljiščih, kar
                           je izrecno v 4. členu predloga zakona v skladu povedano, da sklad
                           gospodari s temi zemljišči in mora zagotoviti gospodarjenje v skladu s
                           strategijo razvoja oziroma politiko kmetijstva, ki jo sprejme Skupščina v
                           skladu z veljavnimi predpisi in pa v skladu s svojimi akti. - torej ni
                           nevarnosti, da zaradi tega, ker zakon o kmetijskih zemljiščih še ni na
                           novo  pripravljen glede na vse te novosti, ki so v zakonodaji, ni nobene
                           nevarnosti, da bi s tem varstvo kmetijskih zemljišč ali pa njihova
                           obdelava trpela. Kar se pa zakona o gozdovih tiče, pa je kot predlog
                           vložen.</p>
                        <p>Glede nezaupanja občinam, ne bi posebej komentirala. Lahko se razume tudi
                           tako; če pa sami pogledate tudi naokoli, pa je resnično, da se za varstvo
                           kmetijskih zemljišč ni poskrbelo. Če pogledamo, koliko kmetijskih
                           zemljišč - in to najboljših kmetijskih zemljišč, ki jih ima Slovenija
                           izjemno malo - je pozidanih, potem vemo, da je nekdo na teh zemljiščih
                           zidal. Ne rečem, da je to bila vednost samo občine, ampak praviloma so se
                           vsi prostorski akti, vključno z dovoljenji, izdajali na občinah. To se še
                           vedno poskuša; najnovejši primer, ko poskušajo pozidati Mengeško polje:
                           Kar se varstva kmetijskih zemljišč tiče.</p>
                        <p>Kar se tiče agro karte. Agro karta - ne 6 let, ampak 12 let se dela.
                           Zadolžene za njeno izdelavo so bile občine. Dokler država za to ni
                           zagotovila denarja, ga občine niso zagotovile. In sedaj se iz državnega
                           nivoja delajo in v glavnem financirajo agro karte.</p>
                        <p>Kar se tiče pogodb, ki jih je sklepalo Ministrstvo v okviru sredstev za
                           celostni razvoj podeželja, za odkupe zemljišč,  bi prosila, če gospod
                           Kolešnik pokaže pogodbo, v kateri piše, da bodo ta zemljišča uporabljena
                           za denacionalizacijo. Te pogodbe so se sklepale zato, ker so nam hoteli
                           sedaj tujci, prej pa naši sodržavljani iz drugih republik pokupiti kup
                           kmetijskih zemljišč v Sloveniji. Država je intervenirala, zagotovila
                           sredstva občinam, organizacijam, pa tudi posameznikom, da se uveljavljajo
                           prednostne pravice, da nam niso zemljišča prešla v roke tujcem. Prosim
                           pa, če je v kakšni pogodbi napisano, da bo to za denacionalizacijo,
                           prosim, da se jo pokaže Skupščini.</p>
                        <p>Potem ravno tako zaradi zemljiške službe. Vi ste sami določene citate iz
                           dopisa prebrali. Jaz prosim, da se prebere cel dopis, ker zemljiška
                           služba je eno, sklad kmetijskih zemljišč in gozdov Republike Slovenije,
                           je pa drugo. Sklad kmetijskih zemljišč in gozdov Republike Slovenije bo
                           samo gospodaril v imenu in za račun države s kmetijskimi zemljišči, ki
                           bodo last te države. Medtem, ko bo zemljiška javna služba v bistvu
                           naslednik kmetijskih zemljiških skupnosti, ki so bile ukinjene s 1.1.1990
                           zato, da bo izpeljala do konca agro karte, da bo izpeljala do konca vse
                           podlage, strokovne podlage za planiranje. Ker če ne bi država takrat
                           prevzela kategorizacije kmetijskih zemljišč, če ne bi prevzela tudi
                           razvrščanja v območja s sofinanciranjem s strokovno pomočjo tudi gospe
                           Lukažičeve, ki je v vsaki občini pomagala stvari pravzaprav urediti, da
                           smo prišli do strokovnih podlag za plane od 86., 90., ki se še sedaj v
                           prostorskem delu uporabljajo, to ne bi bilo narejeno in varstvo
                           kmetijskih zemljišč, kakršno je v zakonu o kmetijskih zemljiščih
                           predvideno, nebi bilo zagotovljeno. Lahko pa gremo, pogledamo nazaj tudi
                           dokumentacijo, koliko strokovne pomoči je bilo treba, koliko finančnih
                           sredstev, da so se te stvari izpeljale. Torej zemljiška služba ni nobena
                           služba sklada ali pa ni sklad kmetijskih zemljišč, ampak je tista služba,
                           ki bo za vsa kmetijska zemljišča v Republiki Sloveniji skrbela - ne glede
                           na lastnino - za njihovo kategorizacijo, za izdelavo agro kart, za druge
                           strokovne podlage za planiranje in tudi pripravljala prostorske plane
                           tako, kot bo to predvideno po novi prostorski zakonodaji; dokler pa te
                           nove prostorske zakonodaje ni, pa po veljavnem zakonu o urejanju
                           prostora, o posegih v prostor in pa o kmetijskih zemljiščih.</p>
                        <p>Prosim gospoda Kolešnika, če je že določene citate iz tega našega dopisa
                           v zvezi z zemljiško službo podal, da jih prebere dosledno in da ne zavaja
                           s takimi citati tega zbora, češ da na skrivaj ali za hrbtom pripravljamo
                           nek desant na občine, ker ne moremo skozi sklad, pa skozi zemljiško
                           službo. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Kolešnik prosi za repliko.</p>
                     </sp>
                     <sp who="#sp.KolešnikCiril">
                        <speaker>CIRIL KOLEŠNIK:</speaker>
                        <p>Najprej okoli pogodb. Res je tudi, da so se odkupovala zemljišča, da jih
                           ne bi odkupili Albanci, Neslovenci itd. To je tudi res. Vendar v pogodbi
                           tudi piše, da za potrebe države se tudi uporabljajo in pogovarjali smo se
                           tudi o denacionalizaciji, gospa, pogovarjali smo se tudi o
                           denacionalizaciji za potrebe države. Pod temi pogoji smo jih tudi v
                           preteklem letu kupovali, za potrebe denacionalizacije.</p>
                        <p>Kar se tiče tega, ko ste rekli, da se ta zemljiška služba ustanavlja,
                           torej bomo imeli dve službi, verjetno je tudi to res. Tu imamo
                           ustanavljanje ene službe in tu imamo ustanavljanje sklada - po vašem, ker
                           trdite, da sta to dve različni službi. V tem členu, ko ste rekli, da
                           nisem prebral vsega, točka 5: "Občine pripravijo pregled premoženja
                           bivših kmetijskih zemljiških skupnosti, ki je bilo preneseno 1.1.1990 na
                           občine (oprema, računalniki in podobno)" - verjetno se misli na drobni
                           inventar - "in omogočijo prenos le-tega na zemljiško službo." V zakonu
                           piše podobno, da gre oprema na ta sklad. Sedaj se pa vi uskladite, na
                           katero bo šlo: ali bo šlo na to službo ali bo šlo sem; če to ni
                           nadomestek tega, potem naredite popravek. Da pa so notri podobne naloge,
                           si poglejte 3. člen - verjetno niste prebrali navodila, ker vi niste
                           omenjeni pri navodilu - pa zakon, poglejte si naloge in boste videli, da
                           se nekje te naloge prepletajo; 4. točka dopisa in 4. člen zakona, pa
                           boste videli, da gre za nekaj podobnega. Res pa - to pa moram reči, da
                           ima gospa Martina Lippai prav - da niso uporabljene iste besede. Zaenkrat
                           ne beremo samo bukvalno, ampak beremo in razumemo drugače, ali poskušamo
                           razumeti tako, kot je mišljeno. Res pa je nekaj, da tako kot je vse to
                           konfuzno, je tudi celota konfuzna.</p>
                        <p>Najprej se zmenite v ministrstvu in predlagajte tiste zakone, za katere
                           ste rekli, da jih niste predlagali. Tisti so osnovni, sklad pride na
                           koncu. Mislim, da je to normalna pot. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Zagožen, razprava in gospoda Pozsonec, potem pa ni več
                           prijavljenih.</p>
                     </sp>
                     <sp who="#sp.ZagoženFranc">
                        <speaker>DR. FRANC ZAGOŽEN:</speaker>
                        <p>Spoštovani! Predlagam, da gospodu Kolešniku oprostimo, saj ne ve kaj
                           dela. Popolno zmedo bi naredili, če bi ga poslušali; v tem primeru,
                           namreč, nobena pametna kmetijska politika v prihodnjih 20 letih ni
                           mogoča. Predlaga enostavno, da zakona o skladu ne bi sprejeli, ali da bi
                           črtali vsaj 13. člen. Imamo tudi predlog, kot recimo gospoda Mirana
                           Potrča, za spremembo 13. člena, ki se glasi, amandma: "razen kmetijskih
                           zemljišč in gozdov, kmetijskih in gozdarskih podjetij in zadrug, ki se
                           bodo lastninila po zakonu o lastninskem preoblikovanju podjetij oziroma
                           zakonu o zadrugah." Mi bi se torej odločili, da javna zemljišča
                           privatizirano v neke delniške in podobne družbe po zakonu o privatizaciji
                           podjetij. Gospod Kolešnik najbrž računa s tem, da bodo vedno ostale
                           občine take kot so in da bo vedno kralj v svojem malem kraljestvu v Krški
                           občini; a; Brežiški, oprostite. Torej, da ni nobene potrebe po državi;
                           ker če ni potrebe po državi v tem primeru, potem je tudi v drugih
                           podobnih primerih ni. Gre za klasično nalogo države. Povsod po svetu so
                           stvari urejene tako. Država mora voditi neko zemljiško in kmetijsko
                           politiko. Tega ne mora delati prihodnih 250 lokalnih skupnosti, občin.
                           Jaz sem še kako za to, da te občine dobijo svoje premoženje, da dobijo na
                           primer tudi v last gozdove, ker z njimi lahko gospodarijo, da pa ne
                           dobijo v last kmetijske zemlje, ker občine pač ne bodo kmetovale. Eno
                           pametno strukturno kmetijsko politiko pa lahko vodi v celi državi samo
                           država, ne pa občine ločeno druga od druge.</p>
                        <p>Če bi sprejeli vse te predloge, ki se v nekaterih amandmajih predlagajo
                           in tudi predloge gospoda Kolešnika, potem bi dejansko ne mogli izpeljati
                           zakona o denacionalizaciji in tudi vaške skupnosti, agrarne skupnosti, ki
                           čakajo na to, da dobijo zemljišča nazaj, bi se obrisale pod nosom, ker bi
                           bilo vse prej po nekih drugih zakonih privatizirano. Samo s tem zakonom
                           je mogoče to zemljo zavarovati, jo dati, kadar bo treba, tudi pravim
                           lastnikom, se pravi denacionalizirati, tudi vaškim skupnostim in gozdove
                           tudi občinam. Jaz se za to zavzemam.</p>
                        <p>Brez kmetijskega, državnega kmetijskega sklada dejansko država nima
                           nobenega pravega orodja, da vodi neko strukturno kmetijsko politiko.
                           Moramo se zavedati, da smo 50 let na tem področju izgubili in da imamo
                           3,5 hektarske kmetije. Kmetijski zemljiški sklad bo imel pomembno vlogo
                           pri tem in to naslednje desetletje. Njegova naloga bo tudi, da bo posegal
                           v promet s kmetijskimi zemljišči, da jih bo prodajal, kupoval, dajal v
                           najem in podobno, da bo s temi posegi v promet s kmetijskimi zemljišči
                           kolikor mogoče tudi preprečeval špekulacije in podobno.</p>
                        <p>Apeliram na to, da resno razmislimo, da ta zakon sprejmemo, da sklad, ki
                           bi ga morali ustanoviti že pred dvema letoma, ustanovimo s tem zakonom
                           sedaj, ko je zadnji čas (ker čez eno leto ne bo več časa, če bomo
                           sprivatizirali po nekih drugih zakonih) in da ne naredimo največje
                           napake, ki bi jo ta skupščina naredila, če bi poslušala predloge, na
                           primer gospoda Kolešnika. Hvala.</p>
                        <p>Samo trenutek. Tista pripomba, gospod Kolešnik, da gre za
                           nacionalizacijo. Občine niso za lasten denar kupovale zemlje. Lansko leto
                           je te nakupe v celoti pokril državni proračun, prej pa dolga leta 90%,
                           tako kot tudi državnim posestvom. Torej je to dejansko državno, samo da
                           se je vpisalo kot lastnina občin. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Kolešnik ima repliko, potem pa še dva razpravljalca.</p>
                     </sp>
                     <sp who="#sp.KolešnikCiril">
                        <speaker>CIRIL KOLEŠNIK:</speaker>
                        <p>Če bi gospod Zagožen natančno poslušal, kaj sem rekel, potem sem rekel
                           zelo natančno. Namreč, on je zgrožen ob vsaki besedi, ki ni po njegovem
                           merilu. Tisti trenutek, kar ne gre po njegovem je on zgrožen in ne bere.
                           Jaz sem rekel, da je možno ustanoviti sklad. Sklad se naj ustanovi,
                           vendar ne na občinski zemlji. To je tudi naš amandma, da se 13. člen
                           črta. S tem se zakon lahko sprejme, naj država kupuje zemljo in naj na
                           osnovi tega ustanovi sklad. Da je to možno, razlaga sam predlagatelj, saj
                           govori, da bo manjšim lokalnim skupnostim, ko bo ta vihar sprememb
                           lokalnih skupnosti izgotovljen, da bo zemljo vrnil občinam. Se pravi, da
                           to, kar po eni strani govori gospod Zagožen, ne drži, ker po drugi strani
                           zakon predlaga tudi to vračilo te zemlje občinam. Dejansko v tej
                           skrajnosti gre v bistvu za nacionalizacijo. Drugače si tega ni moč
                           razlagati. Ustava dopušča občinam, da imajo, lokalnim skupnostim, pa
                           kakršnekoli so. Ne gre za Betajnovo, jaz nisem kmet. Na Betajnovem je
                           nekdo drug kraljeval, da se razumemo. Zame ni pomembno, ali je to
                           kraljestvo ali ni, za koga drugega pa je. V tem je sedaj nesoglasje.</p>
                        <p>Drugo. Jasno smo rekli, da premoženje, ki je bilo kupovano v lanskem
                           letu, naj ga država vzame; saj nihče ni rekel, tisti denar, ki ga je
                           država direktno dala v lanskem letu in preteklo leto, naj gre tista
                           zemlja v sklad. Vendar ne tista zemlja, ki jo je kupovala občina, pa
                           kakršnakoli bo. To je premoženje te lokalne skupnosti. In lokalni
                           skupnosti naj to premoženje ostane, ne pa da ga bo nekdo čez pet let
                           dobrohotno vračal v taki ali drugačni obliki. O tem govorim, gospod
                           Zagožen.</p>
                        <p>Kar se pa tiče kmetijske strategije nihče ne zanika, nihče ne pravi, da
                           se ne uresničuje. Vendar končno jo naredite, naredite kmetijsko
                           strategijo. Samo govorimo, nobene strategije pa nimamo. O tem govorim in
                           sklad vam te strategije ne bo rešil in jo tudi uresničeval ne bo, ker je
                           ni.</p>
                        <p>Še to. Pred dvema letoma smo imeli sklad kmetijskih zemljišč - imeli smo
                           ga leta nazaj, tisti SIS - in ta sklad je bil leta 1990 ukinjen. Zakaj
                           ste ga ukinili, zakaj ste predlagali ukinitev? Verjetno ne zato, ker je
                           bil dober. Če bi bil dober, bi še danes verjetno bil. Toliko v
                           odgovor.</p>
                        <p>Sicer pa, kakorkoli že, občine zaradi tega ne bodo propadle. Sicer se bo
                           pa pokazalo, da tisto, kar na eni strani govorimo, smo na drugi strani
                           sposobni pohoditi. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Najprej ima repliko gospod Zagožen. Potem gospod Potočnik, potem gospod
                           Pučnik.</p>
                     </sp>
                     <sp who="#sp.ZagoženFranc">
                        <speaker>DR. FRANC ZAGOŽEN:</speaker>
                        <p>Vsa zemlja, ki je družbena, pa naj z njo upravljajo občine ali državna
                           posestva ali gozdna gospodarstva, je bila ali nacionalizirana ali jo je
                           plačala država. Ne vem, zakaj sedaj gospod Kolešnik predlaga, da bi naj
                           ta država to isto zemljo, ki jo je že plačala, kupovala še enkrat.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Pučnik.</p>
                     </sp>
                     <sp who="#sp.PučnikIvan">
                        <speaker>IVAN PUČNIK:</speaker>
                        <p>Spoštovani! Zakon o skladu naj bi bil eden izmed temeljev zemljiške
                           politike. Mi vemo, kaj vse smo z zemljo počeli, nima smisla, da
                           ugotavljamo dobro ali slabo. Pomembno je to, da v naprej stvari uredimo
                           tako, kot si tako področje, kot je zemlja, zasluži. Mi dobro vemo, da je
                           bila v obdobju ustanavljanja kombinatov vsa zemlja odvzeta. Odvzeta je
                           bila tudi kmetijskim šolam, zdravstvenim ustanovam, planinskim društvom
                           itd. Ob pripravi zakona o denacionalizaciji smo se zavzemali, da bi tudi
                           to v zakon o denacionalizaciji vključili, vendar je bilo takrat s strani
                           predstavnika vlade obljubljeno, kar pa ni bilo storjeno, da bo takoj po
                           sprejemu zakona o denacionalizaciji sledil poseben zakon, na osnovi
                           katerega se bo ta zemlja vrnila društvom, šolam in podobno. Dobro. To smo
                           zamudili. Vendar, vedeti je treba, da vsa zemlja, tako kot je prej
                           povedal dr.Zagožen, je bila ali kupljena in plačana z državnim denarjem
                           ali je bila pa odvzeta. Ta, ki je bila odvzeta, jo moramo vrniti po
                           zakonu o denacionalizaciji. Ostala pa naj se potem potom zemljiškega
                           sklada upravlja in se zanjo tako skrbi, kot se to spodobi, da bomo s tem
                           odprli pravo usmeritev te zemljiške politike.</p>
                        <p>Danes je bilo rečeno, da se zakon o denacionalizaciji lahko izvaja ne
                           glede na zemljiški sklad. To ni res. Vsaka nadomestna zemlja se lahko po
                           tem zakonu da samo potom zemljiškega sklada, ali pa se vrne kot
                           nadomestna zemlja nekje drugje, tudi potom sklada, ali pa se plača prek
                           sklada v obliki obveznic, ker v tem primeru je sklad zavezanec, če bivši
                           lastnik, ki mu zemlja pripada, ne sprejme zemlje, želi rajši obveznico.
                           Tudi zato mora biti sklad. Če hočemo že sprejeti zakon o
                           denacionalizaciji izvajati, potem ga ne moremo, kar zadeva zemljiško
                           področje, izvesti preko zemljiškega sklada.</p>
                        <p>Jaz se čudim, da je to problem tam, kjer je v občinah družbena zemlja in
                           kjer je v tem primeru občina zavezanec po zakonu o denacionalizaciji. V
                           glavnem tam, kjer so zakon izvajali, so del te zemlje vrnili, za ostalo
                           je pomembno, da pride v sklad.</p>
                        <p>Pripomnil bi samo v zvezi s 13. členom. Menim, da je prav, da sprejmemo
                           amandma, da se ne bi izvzemala zemlja podjetij in predvsem so tu mišljena
                           državna posestva. Skratka, da gre vsa zemlja v zemljiški sklad, da se jo
                           bo potem nekaj vrnilo, z ostalo bo pa sklad gospodaril na osnovi zdrave
                           kmetijske politike. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Še gospa Pozsonec se je prijavila za diskusijo, potem pa ni več
                           prijavljenih in bomo glasovali.</p>
                     </sp>
                     <sp who="#sp.PozsonecMaria">
                        <speaker>MARIA POZSONEC:</speaker>
                        <p>Spoštovani! Ponovno bi, kot že nekolikokrat in brez uspeha, opozorila na
                           dejstvo, da je bila v naši občin zemlja kupljena po zelo nizki ceni, tudi
                           pod 20% vrednostjo. Mislim, da je bila to goljufija, kar so lastniki
                           podpisali. To bo sedaj prešlo v družbeno lastnino. Mislim, da je naša
                           moralna dolžnost, da še preden to preide v zemljiški sklad, omogočimo
                           opeharjenim ljudem in njihovim potomcem možnost ponovnega nakupa lastne
                           zemlje. Kaj bi pomenilo to za demografsko ogroženo območje, kaj bi
                           pomenilo za razvoj nerazvitih, za območje, kjer je nezaposlenost tako
                           visoka, ni potrebno razlagati. Tu vas prosim za pomoč. Mi sprejemamo
                           zakone in ni mogoče, da ne bi našli neke rešitve za to. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Replika gospod Potočnik.</p>
                     </sp>
                     <sp who="#sp.PotočnikFranc">
                        <speaker>FRANC POTOČNIK:</speaker>
                        <p>Mislim, da je to samo eden od primerov, ki ga bomo veliko lažje reševali,
                           če bo ta zakon o skladu kmetijskih zemljišč, vključno z amandmajem odbora
                           k 13. členu, sprejet. Namreč, lažje bo te krivice popravila država, kot
                           pa sedaj neki kvazi lastniki. Zato mislim, da bo takšne probleme veliko
                           lažje reševati potem, ko bo ta zemlja tudi dejansko državna last. Zato
                           računam, gospa Pozsonec, da boste ta amandma podprli. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Predpostavljam, da ste vsi dobili pregled amandmajev. Pri tem
                           ponovno opozarjam, da so amandmaji vlade, ki jih imate v posebnem
                           pregledu, sedaj del zakona. Zato prosim tiste predlagatelje amandmajev,
                           ki so v pregledu, da ob tem, ko pridemo do amandmaja, ali do takrat
                           premislijo, kaj to pomeni za njihov amandma glede na amandmaje vlade, ki
                           so sedaj besedilo zakona. Lahko predpostavimo, da je kakšen amandma ali
                           že saniran z amandmaji zakona ali pa je približno podobne vsebine, zato
                           da ne bi sprejemali amandmajev, ki so v bistvu že sprejeti po vsebini. Če
                           taki primeri so, seveda. Prosim predlagatelje amandmajev, da ste na to
                           pozorni.</p>
                        <p>Najprej sta dva amandmaja k 4. členu zakona. Prvega je vložil gospod
                           Anderlič (v pregledu je pod številko 1, na prvi strani) Vlada amandmaja
                           ne podpira. Preverjamo navzočnost! <stage>(42 navzočih
                              poslancev.)</stage></p>
                        <p>Kdor je za amandma gospoda Anderliča, naj prosim glasuje! <stage>(16
                              poslancev.)</stage> Je kdo proti? <stage>(11 poslancev.)</stage> Se je
                           kdo vzdržal? <stage>(12 poslancev.)</stage></p>
                        <p>Ugotavljam, da amandma ni sprejet.</p>
                        <p>Drugi amandma je amandma Odbora za kmetijstvo in gozdarstvo. Vlada
                           amandmaja ne podpira. Gospod Potočnik bo razložil svoj glas.</p>
                     </sp>
                     <sp who="#sp.PotočnikFranc">
                        <speaker>FRANC POTOČNIK:</speaker>
                        <p>To je amandma odbora, za katerega bom glasoval, razen če me predstavnica
                           vlade ne bo prepričala, da ni potreben. Ne vem, na odboru ni bilo jasno
                           rečeno, zakaj tega amandmaja vlada ne podpira. "V zakupni pogodbi za
                           gozdove se opredelijo pogoji, s katerimi se zagotovi izvajanje gozdno
                           gospodarskih načrtov in na njihovi osnovi izdelanih izvedbenih načrtih."
                           Ali je to kje drugje zapopadeno, ne vem, ali je to proceduralno
                           možno?</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Neobičajno je, da ponovno začnete. Stališče vlade je, da vsebina ne spada
                           v ta zakon, temveč spada v zakon o gozdovih in bo tam amandma proučen in
                           ustrezno upoštevan. To je argument vlade. Medtem se je spremenil kvorum.
                           Prosim, ugotavljamo navzočnost. <stage>(42 navzočih poslancev.)</stage>
                           Kdo je za amandma odbora?</p>
                        <p> Kdor je za, naj prosim glasuje. <stage>(17  poslancev.)</stage> Je kdo
                           proti? <stage>(5 poslancev.)</stage>  Se je kdo vzdržal? <stage>(17
                              poslancev.)</stage></p>
                        <p> Ugotavljam, da s 17 glasovi za, 5 proti in 17 vzdržanimi amandma ni
                           sprejet.</p>
                        <p>K 5. členu sta vložena dva amandmaja. Na 1. strani spodaj se začne
                           amandma, ki ga je vložil Odbor za kmetijstvo in gozdarstvo. Vlada
                           amandmaju nasprotuje.</p>
                        <p>Kdor je za, naj prosim glasuje. <stage>(13  poslancev.)</stage></p>
                        <p>Prosim? Ja, ampak malo pozno. Prosim.</p>
                     </sp>
                     <sp who="#sp.PotočnikFranc">
                        <speaker>FRANC POTOČNIK:</speaker>
                        <p>Bom obrazložil glas za tri amandmaje odbora. Gre pa za to, da se v teh
                           amandmajih odbora načelno predlaga, da ima Skupščina večji nadzor nad
                           delom tega sklada in zato se v tem priporoča, da skupščina potrdi te
                           organe po predlogu vlade, medtem ko vlada temu nasprotuje, da te zadeve;
                           kar se upravljanja sklada tiče, ne bi Skupščina obravnavala. Res je to en
                           daljši postopek, vendarle mislim, da so gozdovi in kmetijska zemljišča
                           tako nacionalno pomembna, da tudi Skupščina lahko o tem kaj reče in zato
                           se k 5. in 6. členu ti trije amandmaji, ki jih predlaga odbor v tem
                           smislu. Da ne bi za vsakega posebej obrazlagal svoj  glas, torej bom
                           glasoval za te amandmaje Odbora za kmetijstvo in gozdarstvo.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p> Zdaj nas je 43. Kdo je za ta amandma? Gospod Zagožen bo tudi razložil
                           svoj glas.</p>
                     </sp>
                     <sp who="#sp.ZagoženFranc">
                        <speaker>DR. FRANC ZAGOŽEN:</speaker>
                        <p>Jaz bi rad te amandmaje odbora podprl še z naslednjim argumentom.
                           Poglejte, Skupščina voli npr. direktorje Triglavskega narodnega parka, tu
                           bo šlo pa za veliko večjo površino, za desettistoče, ne, za okrog 200
                           tisoč hektarjev zemljišč, ki so v bistvu pomembni ne samo zaradi
                           bogastva, ki ga imajo, ampak tudi kot naravna dobrina. Mislim, da je
                           logično, da sprejmemo te amandmaje odbora in da ima Skupščina skrb tudi
                           nad tem. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Smo zdaj vsi razložili? Glasujemo o amandmaju k 5. členu, ki je na 1.
                           strani spodaj in na 2. strani zgoraj. Vlada nasprotuje.</p>
                        <p> Kdor je za, naj prosim glasuje. <stage>(31  poslancev.)</stage> Je kdo
                           proti? <stage>(4  poslanci.)</stage>  Se je kdo vzdržal? <stage>(7
                               poslancev.)</stage></p>
                        <p> Ugotavljam, da je z 31 glasovi za, 4 proti in 7 vzdržanimi amandma
                           sprejet.</p>
                        <p>Zdaj glasujemo o drugem amandmaju Odbora za kmetijstvo in gozdarstvo k
                           istemu členu, ki ga imate pod številko 2 na drugi strani zgoraj. Kaj meni
                           vlada o tem amandmaju? Tukaj v pregledu namreč ni navedeno. Prvemu ste
                           nasprotovali. Prosim? <stage>(Glas iz klopi - se ne razume.)</stage> Tudi
                           temu vlada nasprotuje.</p>
                        <p>Zdaj nas je 44, ker je še eden vstopil.  </p>
                        <p>Kdor je za, naj prosim glasuje. <stage>(27  poslancev.)</stage> Je kdo
                           proti? <stage>(5  poslancev.)</stage>  Se je kdo vzdržal? <stage>(7
                               poslancev.)</stage></p>
                        <p> Ugotavljam, da je s 27 glasovi za, 5 proti in 7 vzdržanimi amandma
                           sprejet.</p>
                        <p>K 6. členu je isti odbor vložil amandma, ki ga imate na sredini 2.
                           strani. Vlada, kakšno je mnenje? Prosim? Ne, to je zdaj, da direktorja
                           sklada imenuje Vlada Republike Slovenije. To se črta. Kdo je za, da se
                           črta ta odstavek?</p>
                        <p> Kdor je za, naj prosim glasuje. <stage>(30   poslancev.)</stage> Je kdo
                           proti? <stage>(6 poslancev.)</stage>  Se je kdo vzdržal? <stage>(4
                               poslanci.)</stage></p>
                        <p> Ugotavljam, da je s 30 glasovi za, 6 proti in 4 vzdržanimi amandma
                           sprejet.</p>
                        <p>K 10. členu je vložil amandma isti odbor. Imate ga na drugi strani
                           pregleda. Kaj meni vlada? Ni opredelitve. Kaj misli vlada k amandmaju
                           odbora k 10. členu:"Likvidnostni presežki sklada med letom se na podlagi
                           sklepa Vlade Republike Slovenije uporabljajo za financiranje potreb
                           proračuna Republike Slovenije?"  Vlada nasprotuje.</p>
                        <p>Franc Potočnik bo razložil svoj glas.</p>
                     </sp>
                     <sp who="#sp.PotočnikFranc">
                        <speaker>FRANC POTOČNIK:</speaker>
                        <p>Jaz se opravičujem, ampak vem, da glede ne to, kakšen je bil ta zakon v
                           proceduri, da marsikaj marsikomu ni jasno, ker je na različnih mestih
                           napisano. Tukaj gre za to, kot sem prej govoril, da likvidnostni presežki
                           sklada med letom ne gredo avtomatsko v državni proračun, lahko pa gredo,
                           če se organ sklada s tem strinja. Namreč, gre za to, da se lahko zgodi,
                           da v nekem določenem obdobju, kot sem že prej rekel, tiste naloge, ki so
                           sezonskega značaja (tega pa je v kmetijstvu in gozdarstvu dovolj) se ne
                           naredijo v tistem času, ko pa to pride na vrsto, pa za to zmanjka
                           denarja, ker je pač šel v proračun prej. Zato mislim, da bi bilo prav, da
                           organi sklada dajo soglasje, da ta denar gre v proračun ali pa ne. Zato
                           smo predlagali, da  se ta del, ki pomeni avtomatsko prelivanje denarja v
                           državni proračun, črta. Torej bom glasoval za ta amandma.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Kdor je za, naj glasuje. Povedali smo, da se vlada ne strinja s
                           tem.</p>
                        <p> Kdor je za, naj prosim glasuje. <stage>(20  poslancev.)</stage> Je kdo
                           proti? <stage>(17 poslancev.)</stage>  Se je kdo vzdržal? <stage>(7
                               poslancev.)</stage></p>
                        <p> Ugotavljam, da z 20 glasovi za, 17 proti in 7 vzdržanimi amandma ni
                           sprejet.</p>
                        <p>K 13. členu je vloženih več amandmajev. Prvi je amandma gospoda Kolešnika
                           v našem zboru na 2. strani spodaj. Vlada amandmaju nasprotuje. Amandma
                           imate naveden, da se črta. Gospod Kolešnik bo razložil svoj glas.</p>
                     </sp>
                     <sp who="#sp.KolešnikCiril">
                        <speaker>CIRIL KOLEŠNIK:</speaker>
                        <p>Predlagam torej, da se ta amandma črta. S tem, da ga črtamo <stage>(Vmes
                              podpredsednik Peršak: Da se člen črta ali amandma?)</stage>, pardon,
                           da se 13. člen črta, se opravičujem, hvala lepa. Predlagam, da se s tem
                           amandmajem 13. člen črta zaradi tega, ker sem prej povedal, za kaj gre.
                           Gre za nekaj, kar potem tudi vlada sama priznava, da je možno premoženje
                           tudi drugih pravnih oseb lokalnih skupnosti, vendar ne v tem trenutku.
                           Jaz se s tem ne strinjam. Menim, da naj bo premoženje možno tudi v tem
                           trenutku, posebno s tem premoženjem, ki so ga občine ustvarile. S tem
                            črtanjem 13. člena zakon ni prizadet, možna je ustanovitev sklada in
                           sklad lahko normalno funkcionira. Zato bom glasoval za ta amandma, da se
                           črta 13. člen in predlagam isto vam. Hvala lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Potočnik in gospod Zagožen bosta tudi obrazložila svoj
                           glas.</p>
                     </sp>
                     <sp who="#sp.PotočnikFranc">
                        <speaker>FRANC POTOČNIK:</speaker>
                        <p>Mislim, da ni treba na široko razlagati. Če se namreč ta 13. člen črta,
                           in kot sem že prej rekel, če se ne sprejme amandmaja k 13. členu, ki ga
                           je predložil Odbor za kmetijstvo in gozdarstvo, zakon kot takšen izgubi
                           na pomenu in potem tudi zakon brez tega člena ali pa tudi brez dopolnila
                           Odbora za kmetijstvo in gozdarstvo nima nobene funkcije in ga nima smisla
                           sprejemati. Torej bom glasoval proti temu, da se 13. člen črta. Hvala
                           lepa.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala.  Prosim, gospod Zagožen še. Potem bomo pa preverili navzočnost,
                           ker je bilo nekaj premikov.</p>
                     </sp>
                     <sp who="#sp.ToplakLudvik">
                        <speaker>DR. FRANCE ZAGOŽEN:</speaker>
                        <p>Brez 13. člena, vključno z amandmaji Odbora za kmetijstvo in gozdarstvo,
                           bi ta sklad izgledal  takole: v Skupščini bi, to smo zdaj že določili,
                           izvolili organe - in to bi bilo vse. Ti organi sklada bi lahko nek svoj
                           statut sprejeli in to bi bilo vse. Storiti ne bi mogli ničesar, razen če
                           bi jim država podarila nekaj milijard dolarjev, da bi kupili teh več kot
                           200 tisoč hektarjev zemlje. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p> Hvala. Prosim, preverjamo navzočnost. <stage>(46 navzočih
                              poslancev.)</stage> Kdo je za amandma gospoda Kolešnika, naj
                           glasuje.</p>
                        <p> Kdor je za, naj prosim glasuje. <stage>(9  poslancev.)</stage> Je kdo
                           proti? <stage>(17  poslancev.)</stage>  Se je kdo vzdržal? <stage>(14
                               poslancev.)</stage></p>
                        <p> Ugotavljam, da z 9 glasovi za, 17 proti in 14 vzdržanimi amandma ni
                           sprejet.</p>
                        <p>Zdaj so še trije amandmaji na temo tega člena. Prvega je vložil Odbor za
                           kmetijstvo in gozdarstvo (imate ga na 3. strani zgoraj). Vlada  ne
                           podpira tega amandmaja. Gospod Zagožen bo razložil svoj glas. Zagožen je
                           dvignil roko. Ali Potočnik tudi?</p>
                     </sp>
                     <sp who="#sp.ZagoženFranc">
                        <speaker>DR. FRANC ZAGOŽEN:</speaker>
                        <p>Še enkrat, da bo povsem jasno. 13. člen je ključni člen tega zakona
                           vključno s tem amandmajem. Brez amandmaja Odbora za kmetijstvo in
                           gozdarstvo je zakon brez pomena. Mislim in upam, da smo se odločili, da
                           bomo zakon sprejeli, torej normalno tudi s tem amandmajem. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Predpostavljam, da boste glasovali za.  Gospod Potočnik? <stage>(Glas iz
                              klopi: Isto.)</stage> Isto. Gospod Hobič.</p>
                     </sp>
                     <sp who="#sp.HobičJože">
                        <speaker>JOŽE HOBIČ:</speaker>
                        <p>Hvala za besedo. Ja, to je takole. Nekateri so postavljali ene amandmaje
                           k temu 13. členu različno od tega, ki ga je postavil odbor. Seveda bom
                           glasoval za amandma odbora glede na to, da če to ne pride zraven, potem
                           smo naredili v bistvu slabšo situacijo za lokalne komune, kot pa že je. S
                           tem pride samo tista zemlja, ki je zdaj na občinskih skladih, v državni
                           sklad. In nič drugega. Bistvo pa je, da pride vsa državna zemlja, da se v
                           bistvu vsa družbena zemljišča podržavijo, da se potem lahko izvede:
                           prvič, denacionalizacijo in drugič, da se potem sploh lahko normalno
                           začnejo kmetijski kombinati preoblikovati po zakonu o lastninskem
                           preoblikovanju podjetij. Drugače to ne bo možno. In to, da mi danes
                           sprejmemo to zadevo, je samo plus; zakaj bi na en zakon obešali obe
                           zadevi. Se pravi, če že gremo z enim korakom naprej, je to samo
                           dobrodošlo. Ker  v bistvu  je to, da smo vsi podpirali in vse stranke so
                           imele v programu neke družinske kmetije in ne več neka socialistična
                           gospodarstva oziroma kapitalistična kmetijska velegospodrstva. To se
                           pravi, da je ta zakon izrednega pomena, da zadeva normalno steče. In ne
                           vem zakaj je odpor vlade bil proti temu, če je jasno, da je tudi v tem
                           osnutku zakona o lastninskem preoblikovanju ta sklad omenjen. In to je
                           samo en korak naprej, ki je nujno potreben, zato bom seveda glasoval za
                           ta amandma, ker je stvar samo tako konsistentna. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Kopač bo tudi razložil svoj glas.</p>
                     </sp>
                     <sp who="#sp.KopačJanez">
                        <speaker>JANEZ KOPAČ:</speaker>
                        <p>Hvala lepa za besedo. Jaz sicer ne vidim nobenega odpora vlade. Naša
                           stranka bo z veseljem glasovala za ta amandma. Mislim, da je prišlo samo
                           do časovne neusklajenosti med lastninskim zakonom in tem, tako, da ta
                           stran, vsaj kar se naše stranke tiče, odločno podpira ta amandma.
                           Glasoval bom za.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>No, stališče vlade ni ravno tako, ne. <stage>(Smeh v klopeh.)</stage>
                           Glede na trditev, da vlada ne nasprotuje; v obrazložitvi piše, da
                           nasprotuje.</p>
                        <p>Kdor je za, naj prosim glasuje. <stage>(35  poslancev.)</stage> Je kdo
                           proti? <stage>(2  poslanca.)</stage>  Se je kdo vzdržal? <stage>(7
                               poslancev.)</stage></p>
                        <p>Ugotavljam, da je s 35 glasovi za, 2 proti in 7 vzdržanimi ta amandma
                           sprejet.</p>
                        <p>Sprašujem gospoda Anderliča, ali to pomeni, da njegov amandma?
                              <stage>(Glas iz klopi - se ne razume.)</stage> Gospod Anderlič
                           umika.</p>
                        <p>Imamo pa še en problem, da imamo še amandma gospoda Potrča, ki je s tem
                           seveda postal brezpredmeten kot pravijo tudi iz njegovega kluba, ampak
                           zahtevajo, da se glasuje o amandmaju gospoda Potrča, ki bi ga bilo seveda
                           potem treba redakcijsko urediti. Če predlagatelj ne umakne amandmaja,  ne
                           moremo drugače.</p>
                        <p>Prosim, kdo je za amandma gospoda Potrča, ki ga vlada podpira?</p>
                        <p>Kdor je za, naj prosim glasuje. <stage>(20  poslancev.)</stage> Je kdo
                           proti? <stage>(17  poslancev.)</stage>  Se je kdo vzdržal? <stage>(10
                               poslancev.)</stage></p>
                        <p>Ugotavljam, da z 20 glasovi za, 17 proti in 10 vzdržanimi amandma ni
                           sprejet.</p>
                        <p>Naslednji amandma se nanaša na četrti odstavek 13. člena. To je amandma
                           gospoda Magajne, ki ga imate na strani 4 v sredini pod številko 6. Vlada
                           amandmaju nasprotuje.</p>
                        <p>Kdor je za, naj prosim glasuje. <stage>(4   poslanci.)</stage> Je kdo
                           proti? <stage>(15  poslancev.)</stage>  Se je kdo vzdržal? <stage>(21
                               poslancev.)</stage></p>
                        <p>Ugotavljam, da s 4 glasovi za, 15 proti in 21 vzdržanimi amandma ni
                           sprejet.</p>
                        <p>Odbor je vložil še en amandma ravno tako na četrti odstavek 13. člena, ki
                           pravi: "Vsi prihodki od gospodarjenja" itn., imate pod številko 7. Kaj
                           meni vlada o tem amandmaju? <stage>(Odgovor iz klopi - se ne
                              sliši.)</stage> Hvala. Se pravi je harmonija med vlado in odborom. Kdo
                           je za?  </p>
                        <p>Kdor je za, naj prosim glasuje. <stage>(40  poslancev.)</stage> Je kdo
                           proti? <stage>(1 poslanec.)</stage> Se je kdo vzdržal?
                              <stage>(Nihče.)</stage></p>
                        <p>Ugotavljam, da je s 40 glasovi za in enim proti amandma sprejet.</p>
                        <p>K 14. členu je vložil amandma gospod Magajna (na strani 4 spodaj pod 1).
                           Vlada mu nasprotuje.</p>
                        <p>Kdor je za, naj prosim glasuje. <stage>(7 poslancev.)</stage> Je kdo
                           proti? <stage>(13 poslancev.)</stage>  Se je kdo vzdržal? <stage>(17
                              poslancev.)</stage></p>
                        <p>Ugotavljam, da s 7 glasovi za, 13 proti, 17 vzdržanimi amandma ni
                           sprejet.</p>
                        <p>Naslednji amandma je vložil gospod Kolešnik k temu členu, da se črta
                           drugi odstavek 14. člena in še nekaj besedila prej (na strani 4 spodaj, 5
                           zgoraj).  Spremeni se prvi odstavek in črta drugi odstavek. Amandma imate
                           na strani 4 spodaj in 5 zgoraj. Vlada ne podpira. Gospod Kolešnik bo
                           razložil svoj glas. Gospod Kolešnik umika svoj amandma.</p>
                        <p>K 15. členu je vložil amandma gospod Potrč. Prvi in drugi odstavek se
                           črtata. Vlada podpira. Prosim, gospa Lippai bo pojasnila odnos vlade.</p>
                     </sp>
                     <sp who="#sp.LippaiMartina">
                        <speaker>MARTINA LIPPAI:</speaker>
                        <p>Ta amandma je vlada podpirala ob svojem stališču do 13. člena. Zdaj, ker
                           je izglasovano, da se vsa zemljišča in gozdovi v družbeni lasti prenesejo
                           v ta sklad, postane ta amandma strahotno problematičen zaradi tega, ker
                           če bi ga sprejeli, bi onemogočil sedanjim obdelovalcev nadaljnjo obdelavo
                           teh zemljišč. Zato ne moremo podpirati tega amandmaja.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Vlada ne podpira amandmaja.</p>
                        <p>Kdor je za amandma k 15. členu pod številka 1.</p>
                        <p>Kdor je za, naj prosim glasuje. <stage>(7 poslancev.)</stage> Je kdo
                           proti? <stage>(15 poslancev.)</stage>  Se je kdo vzdržal? <stage>(22
                              poslancev.)</stage></p>
                        <p>Ugotavljam, da s 7 glasovi za, 15 proti in 22 vzdržanimi amandma ni
                           sprejet.</p>
                        <p>Drugi amandma je vložil Andrej Magajna, da se prvi odstavek spremeni
                           tako, da se glasi, kot piše pod številko dva na strani pet. Vlada ne
                           podpira, odbor ne podpira.</p>
                        <p>Kdor je za, naj prosim glasuje. <stage>(2 poslanca.)</stage> Je kdo
                           proti? <stage>(19 poslancev.)</stage>  Se je kdo vzdržal? <stage>(19
                              poslancev.)</stage></p>
                        <p>Ugotavljam, da z 2 glasovoma za, 19 proti in 19 vzdržanimi amandma ni
                           sprejet.</p>
                        <p>Naslednji amandma je ravno tako vložil gospod Magajna na strani pet
                           spodaj. Vlada je ta amandma smiselno prevzela in dala svoj amandma, kot
                           piše, Odbor ga pa ne podpira.</p>
                        <p>Kdor je za, naj prosim glasuje. <stage>(7 poslancev.)</stage> Je kdo
                           proti? <stage>(16 poslancev.)</stage>  Se je kdo vzdržal? <stage>(19
                              poslancev.)</stage></p>
                        <p>Ugotavljam, da s 7 glasovi za, 16 proti in 19 vzdržanimi amandma ni
                           sprejet.</p>
                        <p>Gospod Anderlič je vložil amandma, ki ga imate na strani 6 pod številko
                           štiri zgoraj. Vlada ne podpira. Odbor ne podpira.</p>
                        <p>Kdor je za, naj prosim glasuje. <stage>(8 poslancev.)</stage> Je kdo
                           proti? <stage>(11 poslancev.)</stage> Se je kdo vzdržal? <stage>(18
                              poslancev.)</stage></p>
                        <p>Ugotavljam, da z 8 glasovi za, 11 proti in 18 vzdržanimi amandma ni
                           sprejet.</p>
                        <p>Gospod Juri je vložil amandma pod številko pet na strani 6 v sredini.
                           Vlada amandma podpira.</p>
                        <p>Kdor je za, naj prosim glasuje. <stage>(23 poslancev.)</stage> Je kdo
                           proti? <stage>(10 poslancev.)</stage>  Se je kdo vzdržal? <stage>(8
                              poslancev.)</stage></p>
                        <p>Ugotavljam, da je s 23 glasovi za, 10 proti in 8 vzdržanimi amandma
                           sprejet.</p>
                        <p>Gospod Anderlič je vložil amandma pod številko šest na strani 6. Vlada
                           nasprotuje. Odbor ne podpira. Gospod Anderlič bo obrazložil glas.</p>
                     </sp>
                     <sp who="#sp.AnderličTone">
                        <speaker>TONE ANDERLIČ:</speaker>
                        <p>Glasoval bom za, zato ker smatram, da bi dosedanji upravičenci oziroma
                           upravljalci na teh kmetijskih zemljiščih bili prikrajšani v odnosu do
                           drugih, ki delajo v družbenih podjetjih, da se preprosto tem ljudem vse
                           vzame, se da v sklad in nimajo nobene možnosti niti do brezplačne
                           razdelitve delnic ali kakšnih koli drugih zadev, saj bi se na nek način
                           omogočila ali prerazporeditev ali dokup delovne dobe ali kakršnekoli
                           druge zadeve, da bi iz tega naslova ti upravičenci te stvari poplačali.
                           Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala! Preverjamo navzočnost. <stage>(45 navzočih.)</stage></p>
                        <p>Kdor je za, naj prosim glasuje. <stage>(22 poslancev.)</stage> Je kdo
                           proti? <stage>(11 poslancev.)</stage>  Se je kdo vzdržal? <stage>(11
                              poslancev.)</stage></p>
                        <p>Ugotavljam, da z 22 glasovi za, 11 proti in 11 vzdržanimi amandma ni
                           sprejet.</p>
                        <p>Gospod Kolešnik je vložil amandma k 16. členu. Prosim? Ni smiselno.
                           Hvala.</p>
                        <p>Gospod Magajna je vložil amandma na strani 7 pod številko dva tudi k temu
                           16. členu. Vlada ga podpira in je dala v zvezi s tem še svoj amandma. To
                           pomeni, da je ta vsebina že sanirana? Predlagatelja pa ni tukaj. Jaz
                           predlagam, da vseeno glasujemo zato, da ne bo ugovorov. Če bo prišlo do
                           kolizije, bo usklajevalna komisija to ugotovila; ker brez predlagatelja
                           ne moremo umakniti amandmaja.</p>
                        <p>Kdor je za, naj prosim glasuje. <stage>(4 poslanci.)</stage> Je kdo
                           proti? <stage>(15 poslancev.)</stage>  Se je kdo vzdržal? <stage>(21
                              poslancev.)</stage></p>
                        <p>Ugotavljam, da s 4 glasovi za, 15 proti in 21 vzdržanimi amandma ni
                           sprejet.</p>
                        <p>Gospod Anderlič je vložil amandma k istemu členu pod številko tri na
                           strani 7. Vlada nasprotuje, odbor ne podpira amandmaja. Gospod Anderlič
                           bo razložil glas.</p>
                     </sp>
                     <sp who="#sp.AnderličTone">
                        <speaker>TONE ANDERLIČ:</speaker>
                        <p>Tukaj bom glasoval za. Gre preprosto za podobno zadevo kot pri prejšnjem
                           členu. Namreč, vsi ti, ki so bili upravičeni in so tudi vlagali določena
                           sredstva, nimajo možnosti za odškodnino in s priznanico se jim lahko na
                           nek način prizna to kot odškodnino in dobijo nek del preko tega vrnjen
                           nazaj. Smatram, da je amandma smiselen in bom glasoval za. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala.</p>
                        <p>Kdor je za, naj prosim glasuje. <stage>(20 poslancev.)</stage> Je kdo
                           proti? <stage>(14 poslancev.)</stage>  Se je kdo vzdržal? <stage>(9
                              poslancev.)</stage></p>
                        <p>Ugotavljam, da s 20 glasovi za, 14 proti in 9 vzdržanimi amandma ni bil
                           sprejet.</p>
                        <p>Glasujemo o zakonu vključno z amandmaji, kot smo jih sprejeli. Prosim,
                           preverimo navzočnost. Vse navzoče prosim, da potrdijo navzočnost.
                              <stage>(44 navzočih.)</stage> Gospod Kolešnik je dvignil roko za
                           obrazložitev glasu.</p>
                     </sp>
                     <sp who="#sp.KolešnikCiril">
                        <speaker>CIRIL KOLEŠNIK:</speaker>
                        <p>Spoštovani! Tako kot je sedaj zakon predlagan, s temi sprejetimi
                           amandmaji, moram obrazložit glas in sicer, da bom glasoval proti temu
                           zakonu. Na žalost. Saj druge možnosti niti nimam. Prvič, zato, ker je ta
                           zakon v bistvu izvedenka, ker to ni sistemski zakon. Gre za to, da bi
                           najprej moral najprej biti sprejet zakon o kmetijstvu, zakon o kmetijskih
                           zemljiščih, ki ga nimamo, kar je osnova za zakon v skladu kmetijskih
                           zemljišč. Drugič. Ker danes gospa Martina Lippai, predstavnica
                           ministrstva, ni razložila, utemeljila, zakaj se ustanavlja mimo tega
                           zakona na osnovi odločitve (verjetno vlade in ministrstva) vzporedna
                           služba, kmetijska zemljiška služba, ki bo v bistvu  pandan skladu
                           kmetijskih zemljišč, se pravi, da bo vzporedna služba in da se bodo med
                           njima naloge prepletale, oziroma bo ena in druga služba opravljala iste
                           naloge. Tretjič, ker gre za nacionalizacijo, dejansko, neodplačano
                           nacionalizacijo, kateri smo se odrekli in prisegali, da teh
                           nacionalizacij več ne bo. Danes jo s sprejemom tega zakona ponovno
                           uvajamo. Četrtič. Zato ker gre v bistvu za kršitev ustave, kar bo moralo
                           presoditi Ustavno sodišče, vendar se s tem zakonom jemlje pravica
                           lokalnim skupnostim imeti premoženje v tem primeru kmetijska zemljišča in
                           gozdna zemljišča. To mislim, da je v nasprotju z ustavo. Še ena zadeva.
                           Ta zakon, da je res tako, Zbor občin niti ni uvrstil na dnevni red. In
                           zaradi vseh teh razlogov bom glasoval proti zakonu - na žalost.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Prosim, še gospod Potočnik bo obrazložil glas in potem gospa
                           Lokar.</p>
                     </sp>
                     <sp who="#sp.PotočnikFranc">
                        <speaker>FRANC POTOČNIK:</speaker>
                        <p>Glasoval bom za ta zakon, čeprav niso bili vsi amandmaji odbora sprejeti,
                           vendarle globalne stvari so v zakon zdaj vključene in mislim, da nam tak
                           zakon omogoča res eno nacionalno politiko gospodarjenja s kmetijskimi
                           zemljišči in gozdovi. Hkrati pa tudi dopušča oziroma omogoča, da del teh
                           kmetijskih zemljišč in gozdov v skladu s svojimi potrebami dobijo lokalne
                           skupnosti, kot piše v 17. členu in mislim, da je vsem zainteresiranim, s
                           temi amandmaji, ki so bili sprejeti in z besedilom zakona, zadoščeno.
                           Zato še enkrat: glasoval bom za ta zakon.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospa Lokar.</p>
                     </sp>
                     <sp who="#sp.LokarSonja">
                        <speaker>SONJA LOKAR:</speaker>
                        <p>Kot veste, smo v Stranki demokratične prenove ves čas nasprotovali samemu
                           konceptu tega zakona. Zakon, ki podržavlja zemljo, ki je danes v družbeni
                           lasti, nas vrača v realsocialistične čase, zato mu nasprotujem. Zakon, ki
                           jemlje celo odplačno pridobljeno zemljo in gozdove kmetijskih posestev,
                           nas s tem obsoja na možno izgubo 80% tržno pridelane hrane, zato mu
                           nasprotujem. Zakon, ki razlašča in spravlja na beraško palico delavce, ki
                           danes delajo na doslej družbeni zemlji, je krivičen in mu tudi zato
                           nasprotujem. Glasovala bom proti.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Gospod Zagožen bo obrazložil svoj glas.</p>
                     </sp>
                     <sp who="#sp.ZagoženFranc">
                        <speaker>DR. FRANC ZAGOŽEN:</speaker>
                        <p>Jaz bom glasoval za ta zakon danes, ker nisem imel priložnosti že pred
                           kakima dvema letoma. Ta zakon nas v kmetijski politiki in gospodarjenju z
                           zemljo in gozdovi približuje najbolj Nizozemski, ki nikakor ni
                           realsocialistična in je lahko za vzor mislim da tudi drugim evropskih
                           državam, zato bom glasoval za ta zakon. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala.</p>
                        <p>Kdor je za, naj prosim glasuje. <stage>(29   poslancev.)</stage> Je kdo
                           proti? <stage>(9  poslancev.)</stage>  Se je kdo vzdržal? <stage>(4
                              poslanci.)</stage></p>
                        <p>Ugotavljam, da je z 29 glasovi za, 9 proti in 4 vzdržanimi zakon
                           sprejet.</p>
                        <p>Prosim, da imanujemo še komisijo za usklajevanje, če bo seveda potrebno.
                           Potočnik, Anderlič, Kolešnik, Zagožen, Potrč. Hvala. Potočnik, Anderlič,
                           Kolešnik, Zagožen, Potrč. Gospod Šešerko, Pučnik. Jaz vas moram opozoriti
                           na to, kar sem danes že tu enkrat opozarjal, da smo se načelno zmenili,
                           da ne bomo po več ljudi iz istih strank. Bomo glasovali. Zdaj imamo sedem
                           predlogov in bomo glasovali po vrsti. Vsak, kot pravi predsednik, ima
                           pravico petkrat glasovati. Gospod Šešerko ne želi; zdaj jih imamo šest.
                           Še vedno ima vsak petkrat pravico glasovati; seveda je to stvar morale.
                           Gospod Pučnik tudi odstopa. Se pravi, da imamo še pet kandidatov:
                           Potočnik, Anderlič, Kolešnik, Zagožen, Potrč. Prosim.</p>
                        <p>Kdor je za, naj prosim glasuje. <stage>(41   poslancev.)</stage> Je kdo
                           proti? <stage>(1  poslanec.)</stage>  Se je kdo vzdržal?
                              <stage>(Nihče.)</stage></p>
                        <p>Ugotavljam, da so bili z 41 glasovi za in enim proti imenovani Potočnik,
                           Anderlič, Kolešnik, Zagožen in Potrč. (Če se ne bo strinjal, bomo še
                           enkrat glasovali za eno mesto. Ampak glede na amandmaje predpostavljam,
                           da se bo strinjal.)</p>
                     </sp>
                  </div>
                  <div ana="#PAR.TDR" n="9">
                     <sp who="#sp.PeršakAnton">
                        <p>Prehajamo na naslednjo</p>
                        <p>
                           <title>9. TOČKO DNEVNEGA REDA: OSNUTEK ZAKONA O PRISILNI PORAVNAVI IN
                              STEČAJU</title>.</p>
                        <p>Osnutek zakona je Skupščini Republike Slovenije predložila v obravnavo
                           Vlada Republike Slovenije. Osnutek zakona je obravnaval Odbor za
                           pravosodje in upravo kot matično delovno telo, ki k osnutku zakona ni
                           imel pripomb, mnenj, stališč ali predlogov. Odbor zato predlaga zborom,
                           da osnutek zakona o prisilni poravnavi in stečaju - prosim poslance, da
                           ne odhajate, ker imamo na dnevnem redu še nekaj stvari - Odbor predlaga
                           zborom, da uvrstijo na dnevne rede sej zborov ta osnutek. Zakonodajno
                           pravna komisija do 14.10. tega še ni obravnavala. Prejeli smo mnenje
                           Gospodarske zbornice Slovenije k osnutku zakona o prisilni poravnavi in
                           stečaju z dne 30.9. Na klop ste prejeli mnenje Zveze svobodnih sindikatov
                           Slovenije, Neodvisnosti - konfederacije novih sindikatov Slovenije.
                           Predstavnik vlade k tej točki je gospod Tratnik. Želi besedo? <stage>(Ne
                              želi.)</stage> Želijo besedo poročevalci delovnih teles? Še enkrat
                           opozarjam na to, da zakonodajno pravna ni obravnavala tega osnutka. S tem
                           ni dala svojih pripomb.</p>
                        <p>Prosim, zahtevajo, da se preveri navzočnost. Preverjamo navzočnost.
                              <stage>(30 prisotnih.)</stage> Glede na zmagoslavje, predvidevam, da
                           ne bomo več sklepčni. Jutri ob 10. uri nadaljujemo sejo zbora. Jutri ob
                           10.00 je  razpisana seja.</p>
                     </sp>
                     <stage type="time">(SEJA JE BILA <time to="1992-10-21T16:50:00"
                           xml:id="stage.t.16">PREKINJENA 21.10.1992 OB 16.50 URI</time> IN SE JE
                           <time from="1992-10-22T10:20:00" xml:id="stage.t.17">NADALJEVALA
                           22.10.1992 OB 10.20 URI</time>.)</stage>
                  </div>
                  <div ana="#PAR.Prisot">
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Spoštovane poslanke in poslanci glede na to, da nas je sedaj nekaj čez 20
                              <title>navzočih</title>, mislim prijavljenih, predlagam, da vendar
                           naredimo še poizkus, zato ker pet ali šest članov našega zbora je na
                           komisiji in če bi nas, recimo, dvajset do enajstih bilo tukaj toliko, da
                           bi z njimi vred bili sklepčni, potem bi predlagal, da zbor dela. Medtem
                           pa prosim vodje oz. člane klubov, da svoje poslance po klubih nekako
                           poskušajo pripraviti do tega, da bi prišli na sejo. Poglejte, mi imamo še
                           najmanj 10 točk iz zaostalih sej še neopravljenih in bi bilo dobro, če bi
                           danes vsaj zmogli dve, tri ure seje, da bi marsikaj še postorili. In
                           tukaj so tudi ljudje, ki so prišli iz bolj oddaljenih krajev, tako da bi
                           se spodobilo, da bi tile iz Ljubljane, da tako rečem, to slišali in
                           upravičili njihov prihod. Petnajst do enajstih bomo ugotavljali
                           prisotnost, ampak prosim, da postorite vse za to, da bi še drugi kolegi
                           iz vaših klubov prišli. Nismo, moram reči, v kakšen poseben zgled
                           državljanom. Petnajst do enajstih.</p>
                        <p>Če nas kakšni poslanci kje slišijo po klubih, pisarnah itn. jih pozivam,
                           da pridejo v dvorano. Če že drugega ne, zato, da bomo ugotovili, kot
                           nekateri predlagajo, katere stranke so vsaj 50% navzoče. S tem, da je
                           treba povedati, da nekatere niso nič odstotno oz. so nekatere 0% navzoče.
                           Prosim vse iz vseh klubov, če pokličejo svoje poslance. In kot rečeno, če
                           se nas bo uspelo zbrati toliko, da bi kazalo, da bomo sklepčni, potem
                           bomo prosili člane, ki so na seji komisije, da bodo prišli na zbor.</p>
                        <p>Moram povedati, da je prijavljenih 34 poslancev. Ali mislite, da se
                            splača še apelirati, da kdo pride, ali ugotoviti, da so g. Grabner iz
                           oddaljene Koroške in ostali prišli zaman?</p>
                        <p>Jaz bi prosil, da iz klubov poveste, ali so možnosti, da tisti ljudje, ki
                           jih ni tukaj, pridejo. Liberalni demokrati so lahko sklepčni; Socialisti
                           so že sklepčni; SDP so lahko sklepčni; Demokrati smo lahko sklepčni - smo
                           tudi že; Social-demokrati, Liberalcev - ni, Narodnih demokratov - ni, s
                           tem, da je predsednik na seji komisije oz. g. Tomažič. Resno sprašujem,
                           ali mislite, da se splača še 15 minut počakati in poskusiti dobiti
                           poslance? Ljudska stranka pravi, da je tudi lahko sklepčna. Krščanski
                           demokrati vi ste sedaj 4, ali ste lahko sklepčni kot klub? Zeleni?
                           Polovica. Poglejte, jaz predlagam, da čez 15 minut zadnjič ugotavljamo
                           sklepčnost, da v tem času pa poskusite pridobiti še člane. Če bomo
                           sklepčni, vključno s tistimi, ki so na komisiji, bomo šli na sejo,
                           drugače pa ne. Sicer pa prosim 28. in 29. je predvidena seja. Dajte po
                           strankah na večer organizirati pa lahko zbor nehamo tudi ob 18.00 ali pa
                           ob 17.00, ampak ne tako, da zaradi tega ker imamo prireditve zvečer, nas
                           že čez dan ni. Mislim, da do volitev je vendarle mandat; izteče se z
                           dnevom konstituiranja naslednjega in apeliram na vse, da  opravljamo
                           svoje delo do konca. Prosim? Čez 15 minut. Deset čez enajst zadnjič
                           ugotavljamo sklepčnost.</p>
                     </sp>
                     <stage type="time">(Seja je bila <time to="1992-10-22T10:52:00"
                           xml:id="stage.t.18">prekinjena ob 10.52 uri</time> in se je <time
                           from="1992-10-22T11:10:00" xml:id="stage.t.19">nadaljevala ob 11.10
                           uri</time>.)</stage>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Sedaj nas je 39, vključno s tistimi, ki so na seji Zakonodajno-pravne
                           komisije. Jaz predlagam, da se držimo tistega, kar smo rekli, da bomo
                           ugotovili sklepčnost. Pred tem, preden to sklepčnost ugotavljamo, me je
                           pa dr. Plešivčnik prosil, da ne glede na to, ali bo sklepčni ali ne, to
                           se pravi ne glede na to, ali seja bo ali ne, pove par stavkov v zvezi s
                           pobudo, ki jo je včeraj oddal. Se pravi seja ni ampak zaradi nas in
                           javnosti, civilno-družbeno, kot pravi gospod Kreft.</p>
                     </sp>
                  </div>
                  <div ana="#PAR.TDR">
                     <sp who="#sp.PlešivčnikDrago">
                        <speaker>DR. DRAGO PLEŠIVČNIK:</speaker>
                        <p>Jaz bi rad dal samo nekaj besed v <title>pojasnilo k včeraj vloženi
                              pobudi</title> 10 poslancev vseh zborov in večine stran o problemih
                           slovenskih železarn; to pobudo ste že dobili včeraj na klop. Rad bi
                           povedal, da se Ravenska Železarna v svojih temeljih stresa dve leti.
                           Pretresi so čedalje hujši. Obeti in prestrukturiranja in upanja na
                           razpise bledijo, ker jih brišejo ovire, ki jih sami ne morejo odstraniti.
                           Obup in negotovost se spreminjata v jezo in protest v vseh okoljih, ki so
                           z njo povezani. Na včerajšnjem posvetu na sedežu slovenskih železarn smo
                           zvedeli, da v Štorah in na Jesenicah ni nič drugače. Ob oceni velikega
                           pomena oživljenih železarn za slovensko gospodarstvo, še zlasti z vidika
                           njihovih multiplikativnih učinkov, je nujno, da se v sanacijo slovenskih
                           železarn vključi tudi ta parlament brez odlaganja in po hitrem
                           postopku.</p>
                        <p>V pobudi je postavljena zahteva, da se naj problematika železarn s strani
                           vlade obravnava takoj in že v prihodnjem mesecu spravi v parlament.
                           Podpisniki pobude se zavedamo ogromnega balasta nedorečenih zadev v našem
                           zboru in časovne stiske glede na nove volitve. Kljub temu menimo, da je
                           problem tako žgoč, da se mu ne smemo izogibati in ga ne moremo pustiti ob
                           strani z izgovori, da so problemi tudi še kje drugje. Hvala.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala. Predlagam, da sedaj ugotovimo navzočnost. Ugotavljamo navzočnost.
                           Smo? <stage>(32 prisotnih.)</stage> Tudi s tistimi 4, ki so na seji
                           Zakonodajno-pravne, nas je samo 36. Tako kot smo rekli, s tem pač
                           prekinjamo to sejo.</p>
                        <p>Prosim še enkrat, dajte si 28. in 29. rezervirati čas in prireditve
                           planirati za zvečer tako, da tudi če ob petih nehamo, je možno izvesti
                           oboje. Hvala.</p>
                     </sp>

                     <stage type="time">(SEJA JE BILA <time to="1992-10-22T11:14:00"
                           xml:id="stage.t.20">PREKINJENA DNE 22.10.1992 OB 11.14 URI</time> IN SE
                        JE <time from="1992-10-29T14:30:00" xml:id="stage.t.21">NADALJEVALA
                           29.10.1992 OB 14.30 URI</time>.)</stage>
                  </div>
                  <div ana="#PAR.TDR" n="3">
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Kratko</p>
                        <p>
                           <title>POROČILO USKLAJEVALNE KOMISIJE GLEDE USKLAJEVANJA ZAKONA O
                              SOCIALNEM VARSTVU</title>
                        </p>
                        <p>in potem takoj glasujemo. Gospod Kociper.</p>
                     </sp>
                     <sp who="#sp.KociperŠtefan">
                        <speaker>ŠTEFAN KOCIPER:</speaker>
                        <p>Spoštovani! Me veseli, da smo še sklepčni pri tej točki in da bomo končno
                           dali z dnevnega reda zakon o socialnem varstvu, ki ga tako nujno
                           potrebujemo. Zato prosim za malo pozornosti. Zelo kratek bom. Skupno je
                           bilo sprejetih 16 amandmajev v različnem besedilu. Naš zbor mora
                           glasovati samo o šestih amandmajih.</p>
                        <p>Zato bi samo predstavil te amandmaje. In sicer gre za amandma k 21. in
                           22. členu; to sta dva amandmaja, ki sta med seboj povezana. Če boste
                           poslušali, boste vedeli, o čem bo treba glasovati, če ne, pa predlagam,
                           da predsedujoči prebere sproti ob</p>
                        <p>amandmajih. Glejte, jaz sem za to, da potem predsedujoči da številko
                           amandmaja na glasovanje, da ne ponavljamo še enkrat vseh utemeljitev. Pri
                           teh dveh amandmajih gre za to, da je Zbor občin sprejel besedilo, ki
                           izenačuje starostne kategorije moških in žensk in omogoča da pri 60 letu
                           starosti dobita obe kategoriji, se pravi, enakopravno, imata isti status
                           za pridobitev socialne pomoči.</p>
                        <p>Potem, k 24. členu bomo umaknili naš amandma in sicer gre za to, da ni
                           več umesten glede na to, da bodo drugi zbori umaknili druge amandmaje.
                           Gre za to, da se višina družbene pomoči oz. socialne pomoči. Takole je,
                           da nima vlada diskrecijske pravice in potem ni smiselno da napišemo, da
                           je višina najmanj toliko procentov, kot je tam zapisano. Se pravi, gre za
                           uskladitev z ostalim besedilom. K 27. členu nam druga dva zbora velevata,
                           da sprejmemo amandma; bom kar prebral, da ne bom preveč zakompliciral:
                           "Skupine menijo, da je v obdobju do uveljavitve nove zakonodaje o
                           družinskih prejemkih treba zagotoviti, da se pomoči, ki so namenjene
                           otrokom, ne vštevajo v cenzus za pridobitev denarnega dodatka." Skratka
                           gre za to, da za dodelitev socialnih pomoči, materialnih pomoči ne
                           štejemo teh otroških dodatkov, ki jih sedaj prejemamo, po novi predvideni
                           zakonodaji o otroških prejemkih bo pa to itak tako urejeno, za to
                           prehodno obdobje gre. Pri 115. členu moramo umakniti amandma, ki se
                           pokriva že z drugimi sprejetimi amandmaji; gre samo za to, da ni
                           potreben. In ta zadnji, ki ga moramo umakniti, gre za to, da ni potreben,
                           ker je sodno varstvo že zagotovljeno v drugih določbah zakona in pač ni
                           potrebno ponavljati s tem členom, ki smo ga mi uvedli.</p>
                     </sp>
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Hvala gospodu Kocipru. Ugotovimo navzočnost. Zdaj nas naj bi bilo 42.
                           Prosim, ugotavljamo navzočnost. <stage>(43 prisotnih.)</stage></p>
                        <p>Prosim, prvi predlog, zbor naj sprejme amandma k 2. členu, gospod Kociper
                           je razložil zakaj.</p>
                        <p>Kdor je za, naj prosim glasuje. <stage>(41 poslancev.)</stage> Je kdo
                           proti? <stage>(Nihče.)</stage>  Se je kdo vzdržal? <stage>(1
                               poslanec.)</stage></p>
                        <p>Ugotavljam, da je z 41 glasovi za in enim vzdržanim sprejel amandma.</p>
                        <p>K 22. členu se zboru predlaga, naj sprejme amandma.</p>
                        <p>Kdor je za, naj prosim glasuje. <stage>(41   poslancev.)</stage> Je kdo
                           proti? <stage>(Nihče.)</stage>  Se je kdo vzdržal? <stage>(1
                               poslanec.)</stage></p>
                        <p>Ugotavljam, da je z 41 glasovi za in 1 vzdržanim predlog sprejet.</p>
                        <p>&gt;Zbor naj umakne že sprejeti amandma k 24. členu.</p>
                        <p>Kdor je za, naj prosim glasuje. <stage>(42   poslancev.)</stage> Je kdo
                           proti? <stage>(1  poslanec.)</stage>  Se je kdo vzdržal?
                              <stage>(Nihče.)</stage></p>
                        <p>Ugotavljam, da je z 42 glasovi za in enim proti predlog sprejet.</p>
                        <p>K 27. členu se predlaga, naj zbor sprejme amandma, ki ga je prej razložil
                           gospod Kociper.</p>
                        <p>Kdor je za, naj prosim glasuje. <stage>(41   poslancev.)</stage> Je kdo
                           proti? <stage>(1  poslanec.)</stage>  Se je kdo vzdržal?
                              <stage>(Nihče.)</stage></p>
                        <p>Ugotavljam, da je z 41 glasovi za in 1 proti predlog sprejet.</p>
                        <p>K 115. členu nam predlagajo, da pri 115 členu umaknemo naš amandma.</p>
                        <p>Kdor je za, naj prosim glasuje. <stage>(41 poslancev.)</stage> Je kdo
                           proti? <stage>(1 poslanec.)</stage> Se je kdo vzdržal?
                              <stage>(Nihče.)</stage></p>
                        <p>Ugotavljam, da je z 41 glasovi za in 1 proti predlog sprejet; amandma je
                           umaknjen.</p>
                        <p>&gt;Pri 122. členu nam predlagajo, naj umaknemo amandma, kot je bilo
                           povedano.</p>
                        <p>Kdor je za, naj prosim glasuje. <stage>(38 poslancev.)</stage> Je kdo
                           proti? <stage>(1 poslanec.)</stage>  Se je kdo vzdržal? <stage>(1
                               poslancev.)</stage></p>
                        <p>Ugotavljam, da je z 38 glasovi za, 1 proti in 1 vzdržan, amandma
                           umaknjen.</p>
                        <p>Zdaj glasujemo o zakonu vključno z amandmaji kakor smo jih
                           izglasovali.</p>
                        <p>Kdor je za, naj prosim glasuje. <stage>(42 poslancev.)</stage> Je kdo
                           proti? <stage>(Nihče.)</stage>  Se je kdo vzdržal? <stage>(1
                              poslanec.)</stage></p>
                        <p>Ugotavljam, da je z 42 glasovi za in 1 vzdržanim zakon sprejet.</p>
                        <p>S tem smo eno točko dnevnega reda 47. seje sanirali.</p>
                        <p>Vračamo se na 49. sejo, in sicer na</p>
                        <p>5. TOČKO DNEVNEGA REDA.</p>
                     </sp>
                     <stage type="time">(SEJA JE BILA <time to="1992-10-29T14:40:00"
                           xml:id="stage.t.22">PREKINJENA 29.10.1992 OB 14.40 URI</time> IN SE JE
                           <time from="1992-11-11T12:17:00" xml:id="stage.t.23">NADALJEVALA
                           11.11.1992 OB 12.17 URI</time>.)</stage>
                  </div>
                  <div ana="#PAR.TDR" n="8">
                     <sp who="#sp.PeršakAnton">
                        <speaker>PODPREDSEDNIK ANTON PERŠAK:</speaker>
                        <p>Prehajamo na ponovno obravnavo</p>
                        <p>
                           <title>ZAKONA O SKLADU KMETIJSKIH ZEMLJIŠČ IN GOZDOV REPUBLIKE SLOVENIJE;
                              8. TOČKA 47. SEJE</title>.</p>
                        <p>Prosim poročevalca delovne skupine da poda poročilo. Vmes, medtem ko
                           prihaja, moram prebrati sporočilo Odbora za zdravstvo: ob 12. uri naj bi
                           se začela seja Odbora za zdravstvo (kljub temu, da potekajo seje zborov,
                           ampak sporočilo sem vendarle dolžan prebrati). Seja bo v sobi 311 v
                           tretjem  nadstropju.</p>
                        <p>Prosim poročevalca delovnih skupin, ki je pripravilo predlog oziroma
                           poročilo za ponovno obravnavo pri zakonu o skladu kmetijskih zemljišč in
                           gozdov. Poročevalec bi moral biti gospod Potočnik. Ker poročevalca ni,
                           moram povedati, da se našemu zboru predlaga samo, da naj sprejme še en
                           amandma, to je amandma k 10. členu, ki se glasi: Na koncu petega
                           odstavka, pri 10. členu, se črta naslednji stavek: "Likvidnostni presežki
                           sklada med letom se na podlagi sklepa Vlade Republike Slovenije
                           uporabljajo za financiranje potreb proračuna Republike Slovenije."
                           Predlagatelj je odbor - najbrž za kmetijstvo itn. Obrazložitev: Člani
                           delovnih skupin so menili, da bi se lahko likvidnostni presežki sklada
                           med letom uporabiti za kakšne druge namene, ne pa za financiranje realno
                           dogovorjenega programa, ki mora biti realiziran v posameznem letu, kar pa
                           ne sme ogroziti izvedbe tega letnega programa. To je predlog delovnih
                           skupin našemu zboru, kot rečeno, edini predlog in predlagam, da s tem, ko
                           sem to prebral, smo na nek način konzumirali poročilo. Želi kdo karkoli
                           pripomniti k temu poročilu? K poročilu smo namreč dolžni odpreti
                           razpravo. Če ne želi nihče razpravljati, predlagam, da glasujemo. Ne gre,
                           kot rečeno, pri našem zboru za kakšne posebne zadeve. Zato mislim, da
                           lahko to opravimo.</p>
                        <p>Prosim preverimo navzočnost. Vse navzoče poslance prosim, da preverimo
                           navzočnost. <stage>(36 prisotnih.)</stage> Ponovno prosim poslance, ki ne
                           slišijo, da pridejo v dvorano - tudi zato, ker po tej točki začnemo s 50.
                           sejo zbora. Prosim vse poslance, da pridejo v dvorano. Zdaj nas je 38 v
                           dvorani. Zdaj nas je še 37. Prosim, če z Odbora za zdravstvo v sobi 311
                           tehnična služba pokliče delegate iz Družbenopolitičnega zbora, da bi to
                           izglasovali in šli vsaj na dnevni red. Prosim potrdite navzočnost. Vse
                           poslance prosim, da potrdite navzočnost. Smo? To niste storili vsi, ker
                           nas je v dvorani 41. Ponovno prosim vse poslance, da potrdite navzočnost.
                           Smo vsi? - Na tak način lahko sejo zbora tudi razpustimo. - Še enkrat
                           prosim vse poslance, da s pritiskom na gumb potrdite svojo fizično
                           navzočnost. Smo vsi? <stage>(40 prisotnih.)</stage> Prosim, če ne
                           odhajate, no, v dvorani nas je po dveh štetjih 41. Jaz ne vidim, kdo ni
                           pritisnil na gumb. Prosim, preverjamo navzočnost še enkrat. Vse poslance
                           in poslanke prosim, da potrdimo navzočnost. Smo vsi? <stage>(42
                              navzočih.)</stage></p>
                        <p>Glasujemo o predlogu delovnih skupin, da naš zbor sprejema amandma k 10.
                           členu zakona o skladu kmetijskih zemljišč in gozdov Republike Slovenije,
                           kot sem ga prebral.</p>
                        <p>Kdor je za, naj prosim glasuje. <stage>(29 poslancev.)</stage> Je kdo
                           proti? <stage>(6 poslancev.)</stage> Se je kdo vzdržal? <stage>(2
                              poslanca.)</stage></p>
                        <p>Ugotavljam, da z 29 glasovi za, 6 proti in 2 vzdržanima je ta predlog
                           sprejet.</p>
                        <p>Prosim, da ne odhajate. Zdaj bomo glasovali o zakonu o skladu kmetijskih
                           zemljišč in gozdov Republike Slovenije vključno z amandmaji, kot so bili
                           sprejeti. Kdo je za? <stage>(Zdaj nas je 43.)</stage></p>
                        <p>Kdor je za, naj prosim glasuje! <stage>(33 poslancev.)</stage> Je kdo
                           proti? <stage>(3 poslanci.)</stage> Se je kdo vzdržal? <stage>(6
                              poslancev.)</stage></p>
                        <p>Ugotavljam, da je s 33 glasovi za, 3 proti in 6 vzdržanimi zakon
                           sprejet.</p>
                        <p>Predlagam, da takoj, kot ponavadi, pooblastimo dosedanjo delovno skupino
                           za skupno komisijo za usklajevanje po 306. členu, če bo to potrebno.</p>
                        <p>Kdor je za, naj prosim glasuje! <stage>(41 poslancev.)</stage> Je kdo
                           proti? <stage>(1 poslanka.)</stage> Se je kdo vzdržal?
                              <stage>(Nihče.)</stage></p>
                        <p>Ugotavljam, da je z 42 glasovi za in 1 proti ta predlog sprejet.</p>
                        <p>S tem smo to točko sanirali, Kot rečeno prehajamo na 50. sejo
                           Družbenopolitičnega zbora.</p>
                     </sp>
                  </div>
                  <div ana="#PAR.TDR">
                     <sp who="#sp.PeršakAnton">
                        <p>Glede na to, da ima zbor nedokončanih več sej in ker je zaradi izteka
                           mandata nujno končati zapisnike vseh sej, predlagam zboru, da</p>
                        <p>
                           <title>NEDOKONČANE ZADEVE</title> IZ 42., 44. IN 47. SEJE PRELOžIMO NA
                           50. SEJO,</p>
                        <p>in s tem tudi verificirati zapisnike.</p>
                        <p>To pomeni, da bi na 50. sejo prenesli vse nedokončane zadeve in zadeve
                           pri katerih nas čaka še morebitno usklajevanje. to so naslednje
                           zadeve:</p>
                        <p>S 42. seje: predlog zakona o jamstvu Republike Slovenije za obveznice
                           izdane zaradi sanacije bank, problematika slovenskega izvoznega
                           gospodarstva, predlog zakona o začasnem določanju izhodiščnih plač,
                           problematika odkupa kmetijskih pridelkov, pobude, predlogi in vprašanja
                           poslancev. Zaradi morebitnega usklajevanja imamo nedokončane še tudi
                           naslednje zadeve. predlog za izdajo zakona o poravnavanju obveznosti iz
                           neizplačanih deviznih vlog <stage>(morebitno usklajevanje)</stage>,
                           predlog zakona o začasnem omejevanju plač v podjetjih in organizacijah,
                           ki imajo javni in monopolni značaj <stage>(ponovna
                           obravnava)</stage>.</p>
                        <p>S 44. seje zbora: 10. razširjeno točko, to je poročilo Vlade Republike
                           Slovenije, politični in gospodarski odnosi z Republiko Hrvaško
                              <stage>(nadaljevanje razprave in odločanje)</stage> ter 11. točka,
                           pobude, predlogi in vprašanja poslancev.</p>
                        <p>S 47. seje zbora nam je ostal osnutek zakona o prisilni poravnavi in
                           stečaju, osnutek zakona o zaključnem računu o izvršitvi proračuna
                           Republike  Slovenije za leto 1991, predlog za izdajo zakona o Bloudkovih
                           priznanjih z osnutkov zakona in obravnava aktov Banke Slovenije in sicer:
                           letno poročilo Banke Slovenije za leto 1991, letni obračun Banke
                           Slovenije za leto 1991, osnutek odloka o potrditvi odloka letnega
                           obračuna Banke Slovenije za leto 1991 in razporeditvi presežka prihodkov
                            nad odhodki ter finančni načrt Banke Slovenije za leto 1992, 13. točka,
                           predlog za izdajo zakona o lastninskem preoblikovanju malih podjetij,
                           predlog resolucije o športu, razširjena razprava o informacijskem in
                           varnostnem sistemu v Skupščini Republike Slovenije, pojasnilo Vlade
                           Republike Slovenije v zvezi z odpovedjo kolektivnih pogodb družbenih
                           dejavnosti in gospodarske infrastrukture ter pobude, predlogi in
                           vprašanja delegatov.</p>
                        <p>S te seje zbora so zaradi morebitnega usklajevanja nedokončani še
                           naslednji zakoni: predlog zakona o odkupu terjatev do Iraka, predlog
                           zakona o najetju tujega kredita za nakup opreme za potrebe Republiške
                           uprave za zračno plovbo, predlog zakona o obrestni meri
                              <stage>(usklajevanje)</stage> in predlog zakona o skladu kmetijskih
                           zemljišč in gozdov <stage>(ponovna obravnava)</stage>.</p>
                        <p>Se zbor s tem strinja? Ponovno ugotovimo navzočnost! <stage>(46 navzočih
                              poslancev.)</stage></p>
                        <p>Kdor je za, naj prosim glasuje! <stage>(44 poslancev.)</stage> Je kdo
                           proti? <stage>(Nihče.)</stage> Se je kdo vzdržal? <stage>(1
                              poslanec.)</stage></p>
                        <p>Ugotavljam, da je predlog sklepa izglasovan.</p>
                        <p>Ugotavljam, da je zbor z večino glasov sklenil, da bo nedokončane zadeve
                           42., 44. in 47. seje preložil na 50. sejo.</p>
                     </sp>
                     <sp who="#sp.PeršakAnton">
                        <stage type="time">(SEJA JE BILA <time to="1992-11-11" xml:id="stage.t.24"
                              >PREKINJENA 11.11.1992</time>. POSAMEZNE NEDOKONČANE TOČKE SO SE
                           OBRAVNAVALE NA 50.SEJI ZBORA.)</stage>
                        <p/>
                     </sp>
                  </div>
               </div>
            </div>
         </div>
      </body>
   </text>
</TEI>
